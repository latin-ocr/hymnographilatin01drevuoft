61.

62.

63.

64.

65.

—608—

Plane, nisi moriar,
tecum non quiescam,
Oci, oci clamitans
nunquam conticescam,
Ab hoc desiderio
vere non tepescam,
Quantumcunque plus in hoc
saeculo vilescam.

Tunc ut demens clamitat:
veniant lanistae,

Qui adfigant miseram
cruci tuae, Christe3

Erit enim exitus
dulcis mihi iste,

Si complectar moriens
propriis ulnis te.

Vere sic, non aliter
rabies doloris,
Qua cor meum singulis
terebratur horis,
Deliniri poterit,
nisi tu, dulcoris
Fons abundans, medicus
mei sis languoris.

Sane dulcis medicus
es, qui nunquam pungis,
Sed a corde vitium
leniter emungis,
Nam, quos tibi firmiter
per amorem iungis,
Tuis charismatibus
semper eos ungis.

Heu, quam damnabiliter
mundus est caecatus,
Qui cum sit ab hostibus
dire vulneratus,
Hunc detrectet medicum,
cum sit tam paratus,
Languidis aperiens
suum dulce latus!

66. Heu, cur beneficia

Christi passionis

Penes te memoriter,¹
homo, non reponis?

Per hanc enim rupti sunt
laquei praedonis,

Per hanc Christus maximis
te ditavit bonis,

67. Suo quippe corpore

languidum te pavit,

Quem in suo sanguine
gratis balneavit,

Post hoc suum dulce cor
tibi denudavit,

Ut sic innotesceret,
quantum te amavit.

68. O quam dulce balneum,

esca quam suavis,

Quae sumenti digne fis
paradisi clavis!

Ei, quem tu reficis,
nullus labor gravis,

Licet sis fastidio
cordibus ignavis.

69. Cor ignavi siquidem

minime perpendit,

Ad quid Christus suum cor
homini ostendit,

Super alas positum
crucis nec attendit,

Quod reclinatorii
vices hoc praetendit.

70. Hoc reclinatorium

quotiens monstratur

Piae menti, totiens
ei glutinatur,

Et sicut accipiter
totus inescatur

Super carnem rubeam,
per quam revocatur.

 

