—335—

261. (7.) Ad Laudem sanctae Luciae virginis et martyris.

Qui caelos quondam statuisti lumina terris
Spargere, da tenebras pellentis munem lucis.
Nocte licet pressos nubes nos pallida condat,
Lucida gaudemus tamen hic quandoque tueri.
5 Clara quidem fidei gestans sub agmine virgo
Lumina'nos docuit constanti lucida bello
sistere, dum precibus Dominum vicisse tonantem
Visa quoque est morbo praestans suffragia matris.
Multa parat daemon, vis carnis proelia, mundus,
10 Docta ferit iaculo latitantem nubibus hostem.
Luce micans fidei carnis molimina vincit,
Dum se terricolae facibus non iungit amantis
Quae potiora quidem caelestis foedere sponsi,
Quem fovet in minima diffundens munere membra?
15 Fortior insurgit mundus pro marte secundus,
In'de sinister adest et verbo et verbere turgens,
Nulla potest animum fragili sub carne virilem
Frangere vis clausum, de cuius robore traxit
Robora mortalis moles3 nam sistere visa est
20 Multimodis hominum conatibus acta boumque,
Ad loca perdendi ut traheretur foeda pudoris.
Incensus superat flammas nec vulnera mortis
Expavit sacroque charismate fota reliquit
Membra quidem terrae, sed spiritus aethera scandit.
25 Hic tua lucifero resplendet culmine sedes,
Hic sacer amplexus tibi porrigit oscula sponsus,
Huc quoque nos tua vota trahant, o lucida virgo.

 

Martinengo‚ 1. c. p. 194 sq. —

26⁸2. (8.) Incipit Oda excitativa militis christi.

Quid stas? otio quid, pugil, haeres?
Belli moveat fervidus horror.
Quodsi retrahat frivola virtus,
En, auxilium dextera Christi

5 Praestat, fragiles portans umeros.
Intende ducis, quam cape. formam,
Forti dabitur fulva corona.
Prudentia te protegat ante.
Et iustitia postera purges,

10 Ac, ne tumeas temne secunda,
Laevum retine robore fortis.

