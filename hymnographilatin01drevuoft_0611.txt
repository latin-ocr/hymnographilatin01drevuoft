21.
’ 22.
23.
24.
25.
26.
27.
28.
29.
30.

31.

32.

33.
34.
35.
36.
37.

38.

- 55.-

Area vellus habet, madido sed vellere sicca est3
Siccam tota madens arca vellus habet.

Vincis honore Dei promisso in munere gentes,
Affectum natae vincis honore Dei.

Tu decus omne tuis, qui sternis caede Goliam
Qui vincis mundum, tu decus omne tuis.

Maxima dona Dei cuncti cecinere prophetae,
Implevit Christus maxima dona Dei.

Pondera dura tulit mandatum legis et iram,
Gratia mandati pondera dura tulit.

Virgo Maria nitet nullo temerante pudore,
Post partum pueri virgo Maria nitet.

Filius hic hominis fit. maxima quaestio mundi,
Nobiscum Deus est filius hic hominis.

Gaudiaumagna Dei mundus percepit et ambit3
Respuit, heu, mundus gaudia magna Dei.

Signa movent populos, cernunt magnalia caeci,
Nulla tamen duros signa movent populos.

Aspera mors populis ligno deducta cucurrit,
Aufertur ligno aspera mors populis.

Ipse tulit Dominus pro poenis munera servis,
Pro servis poenas ipse tulit Dominus.

Vita beata necem miseris avertere venit,
Pertulit a miseris vita beata necem.

Lumen adesse Dei persensit tartarus ingens,
Nec cernunt homines lumen adesse Dei.

Mors fera per hominem miserum sibi subdidit orbem,

Subdita congemuit mors fera per hominem.

Suscitat‚ ecce, genus morti pater ille profanus,
Ad vitam Christus suscitat, ecce, genus,

Hic populus Dominum dura cervice negavit,
Suscepit primus hic populus Dominum.

Sanguine laeta redit fuso gens impia Christi,
Gustato Christi sanguine laeta redit.

Crimina cuncta suis terrenus contulit auctor,
Dissolvit Christus crimina cuncta suis.

