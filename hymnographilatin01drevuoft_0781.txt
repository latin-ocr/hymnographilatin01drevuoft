— 223 —

4. Corrigas ipsam, precor, alme, vitam,

10.

11.

12.

Fraude devictam .vitiisque tritam,
Ut tibi dignam, Deus, obsequelam
Iam modo solvam.

. Tende praecelsam, peto, sancte, dextram

Et fuga foedam variamque lepram,
Pelle iam noxam, nimium nocivam
Delue culpam.

. Expia vernam reparando formam,

Exhibe gratum citius medelam,
Forte ne tetram ruar in gehennam
Daemone plenam.

. Nempe tu pridem, Deus, hunc in orbem

Veneras omnem recreare plebem,
Omnibus pacem populisque lucem
Ferre perennem.

. Tuque mortalem, Deus alme, carnem

Sumpseras idem, homo factus autem
Fuderas dulcem simul et salubrem
Sponte cruorem.

. Hancque per mortem religando fortem

Liberas omnem, reparator, orbem,
Vasa caelestem revehens ad arcem
Rege nitentem.

Tanta tu, pastor pariterque doctor,

Perpes adiutor iugis atque tutor,

Feceras, ductor, sator et redemptor
Lucis et auctor.

Sis mihi factor, mihi sis et altor,

Esto protector iugiterque rector,

Esto defensor, necis o peremptor,
Semper et ultor.

Esto salvator simul et ducator,

Sis gubernator, velut es creator,

Sis triumphator mihi sive victor
Et superator.

