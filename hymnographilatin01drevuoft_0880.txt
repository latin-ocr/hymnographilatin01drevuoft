—322—

249. (2.) Hymnus de Natali Domini.

1. Ο salus mundi, sator universi,
Sola spes vitae, decus o perenne,
Debitas laudes tibi nos ferentes

Suscipe clemens.

2. Qui volens totum reparare mundum,
Gratiam miris dederis habenis,
Ne iugo legis premeretur omnis
Plasmatis aetaS.

3. Haec agens gratis vice caritatis
Res protoplasti miserans levasti
Et premens tandem Leviathan anguem
Nos revocasti.

4. Nam coaeternum tibi, summe, verbum
Prolis humanae speciem probare
Miseras orbi, sine labe naevi

Virgine sumptam.

5. Iam novum lumen datur ad salutem,
Ι Natus est nobis novus auctor orbis,
Splendor aeterni patris ac superni

Iam caro factus.

6. Ille signatas reserans figuras
Legis obscurae fideique purae
Sensibus nostris aderit perennis

Pro renovandis. fl

 

7. Nulla. vis nobis remanet doloris, l
Filius summi vigor exstat omni, 1
Qui fide pura vigilique cura

Credit in ipsum.

8. Hinc melos hymni resonemus illi
Supplici voto studioque toto,
Ut coheredes sibimet fideles
Inveniamur.

9. Laus patri summo sit honorque nam,
Pneumati sancto decus atque doxa,
Qui manens trinus Deus est et unus

Semper ubique.

Opera autogr. Othloni Emmeramen. saec. 11. Clm. Monacen. 14756. -·

 

