 

—244-

262. (13.) Rhythmus in Laude salvatoris.

1. A patre mittitur,

In terris nascitur
Deus de virgine,

Humana patitur

Docet et moritur
Libens pro homine.

⁵. Per lignum vetitum

Sumpsit interitum
Nostra mortalitas,

Ligni patibulo

Redditur saeculo
Amissa dignitas.

. Fructus comeditur,
Quo vita perditur,
De mortis arbore,
Sanguis effunditur,
Qui fide sumitur,
De Christi corpore.

. Draco perimitur,
Mundus redimitur
Sanguinis pretio,
Huic mortem intulit,
Sed vitam contulit
Nobis haec potio.

. Exsul a propria
Proiectus patria
Mundum incoluit,
Qui tumens impia
Deo superbia
Subesse noluit,

Cuius periculis

Clemens a saeculis
Deus condoluit,
Propter quem filium
Mortis supplicium
Subire voluit.

. At ille proprio
Missus a solio

Mox carnem induit
In qua dum caeditur
Et crucifigitur,

Nil Deo minuit.

7

8.

10.

11.

12.

13.

14.

Nec diu distulit,
Sed statim contulit
Vitam de funere3
Opus mirabile, ·
Cui nil simile
Divino munere!

. Adam eicitur,

Latro reducitur,
Mira mutatio!
Tunc primum claruit
Quid mundo profuit
Auctoris passio,

>

Cruce deponitur.
Sepulcro conditur
Sumpta mortalitas,
Inferni torrida
Fortis et splendida
Subit divinitas.

Aeternas tenebras
Et caecas latebras
Fulgens irradiat,
Sanctorum hominum
Cognoscens Dominum
Chorus tripudiat.

Remugit inferus,
Tremiscit Cerberus,
Auctor nequitiae,
Atris in sedibus
Fulgere stupidus
Solem iustitiae.

Dira repagula,
Vectes et pessula
Potenter conterit,
Ingenti gloria,
Summa victoria
Superbum proterit.

Tunc draco ferreum
Sensit aculeum,

Quem caro texerat3
Tunc primum doluit,
Tunc primum gemuit,

Quia voraverat.

 

