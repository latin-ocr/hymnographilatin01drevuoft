— 599 ‚—

3. Salve, stella principalis,

Tui namque lux natalis
Finem fert erroribus3

virginalis flos illuxit,

Vita tota formam duxit
Vitae novae moribus.

. Salve, tantae puritatis
Vas, ut regem maiestatis
De supernis traxeris,

Gabriele nuntiante
Inaudita post et ante
Nuntia susceperis,

. Salve, tutrix castitatis
Nec adhaerens nuntiatis,
Donec certa fieres,

Salvo virginali flore
Quod caelesti fusa rore
Filium conciperes,

. Salve, casta Sunamitis,

Fide credens inauditis,
Dei plena radio;

Salve, lux humilitatis,

Te ancillam vocans gratis
Data regi filio.

. Salve, spiritu lustrata,
Salve, carne repurgata
Caeli refrigerio3
Salve, Deo superfusa,
Salve, generans conclusa
Cordis ex incendio.

. Salve, Deum ventre gerens,

Qui humanum genus maerens
Per te sic laetificat;

Ο quam gaudens cecinisti,

Alvo Christum cum sensisti,
Canticum Magnificat!

. Salve, partu singularis,
Virgo gignens virgo pariS,
Virginum purissima;
Gaude tanti vultum regis
Videns, cuius pannis tegis
Membra sincerissima.

10.

11.

12.

13.

14.

15.

16.

Salve, tantam gerens prolem,

Fructum vitae laesis, solem
Tenebratis proferens,

visionem pastoralem

Stellam viamque regalem
Corde puro conferens

Salve, lege volens regi,
Non astricta tamen legi
Purgandae puerperae3
Nam impurum nil sensisti
Nec de viro concepisti,
Sed de Dei munere.

Salve, templo figurali

Finem cultui legali
Ferens tuum filium,

Simeone gratulante

Sed et tibi comminante
Suae mortis gladium.

Salve, tutrix Nazarei‚

Qui est omnis tutor rei,
Secessu Aegyptio,

Tui cura et custodis

Frustrans furiam Herodis
Fugiens eum filio.

Salve, gratulans infantem

Ex Aegypto remeantem
Galilaeae civibus;

Sic stans extra nunc Iudaeam ⁴

Tandem visitabit eam
Veniens ex gentibus.

Salve, Iesum quae latentem
Repperisti disserentem
Tridui post reditum3
Laeta tecum reduxisti,
Gaudens tecum tenuisti
Regem regum subditum.

Salve, cernens coruscantem
Miris factis et monstrantem
Deitatis gloriam,
operando potestatem,
Praedicando veritatem,
Vitae sanctimoniam.

