3.

10.

11.

12.

——168—

Virgo conceptu gravidatur almo,

Coniugum mutae sterilesque fibrae

Iam vigent donis uteri, prophetat
Carcere vates.

Splendidam caeli faculam dedere,

Movit ardorem sacra lux magorum,

Territant saevam nova Iudaeorum
Nuntia plebem.

. Sera longaevus Simeon videndo

Vota tam longe prius expetitam
Praedicat cunctis Domini salutem
Patris adesse.

Anna iam natu gravior, repente

Lucis attactu penetrata sanctae,

Quod diu traxit toleranter aevum,
Laeta peregit.

. Martyrum flores ferus interemptor

Milibus multis avide cruorem
Quaeritans Christi cruciat malignae
Frigore mentis,

. Ergo quam nostrae caput optionis

Novimus lucem celebrare plenis
Gaudiis, omni studeamus almae
Pacis amore.

Editus sacro patris ore semper

Virginis casta voluit sub alvo

Arta naturae tolerare factor
Munia nostrae.

Virgo portantem veneranda portat,

Lactat altorem, vehit et parentem,

Spiritu praegnans operantis in se
Mater opusque.

Veritas terra pietasque nata est,

Solvit et primae maledictionis

Damna, pro spinis tribulisque fructum
Terra ministrat.

Fructus hic terrae prius a propheta

Valde sublimis fuit indicatus,

Qui greges sanctos saturare vivo
Pane valeret.

 

