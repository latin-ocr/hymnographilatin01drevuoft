15.

16.

17.

18.

19.

20.

21.

22.

23.

24.

-441 -

Stella maris, quae praeclaris
Emicas virtutibus,
Praedicata et laudata
A supernis civibus,

Ab errore tuo more
Pereuntes libera,
Fac redire et largire

Gratiarum munera.

Primum quidem nobis fidem
Tuis auge precibus

Et da nobis, ut te probis
Imitemur actibuS.

Spe labentes firma mentes,
Caritate robora,

Fac concordes, pelle sordes,
Exeusa facinora.

Iesse proles, solve moles,
Quae me premunt, scelerum

Atque pacem da feracem
Perfectorum operum,

Truculentus et cruentus
Hostis instat nimium,
Nempe certat, ut subvertat
Me per carnis vitium.

Nunc latenter, nunc patenter
Non cessat irruere,

Quaerens artem atque partem,
Qua possit subripere.

Conservare me dignare,
Gloriosa domina,

Et relide homicidae
Furentis conamina.

Sermo vanus aut insanus
Mihi non subripiat,
Non auditus aut pruritus
Gulae me decipiat.

Non me tactus aut olfactus
Ad peccatum concitet,

Non me visus sive risus
Aut furor praecipitet.

25.

26.

27.

28.

29.

30.

31.

32.

33.

34.

Sic nociva incentiva
Sopiantur corporis,

Ut frigescant et quiescant
Pravi motus pectoris,

Sit serena mens et plena
Spiritali gaudio,

Illustrata et purgata
Verae lucis radio.

Meum pectus sic affectus
Caritatis repleat,

Ut abeo, quidquid Deo
Displicet, removeat.

O Maria, vitae via,
Plena Dei gratia,

Inter Deum et hunc reum
Precor, ut sis media.

Funde precem, ne in necem
Decidam perpetuam,

Ut sim castus atque fastus
Huius mundi respuam.

llle ductor et instructor
Assit mihi spiritus,

Qui te mundam et fecundam
Fecit esse caelitus.

Illa, inquam, ne delinquam,
Me conservet gratia,

Qua replevit te, qui flevit
Inter tua brachia.

Orbis rector et protector
Noster clementissime,

Nos invise, ut elisae
Convalescant animae.

Lumen sparge tuae largae
Super nos clementiae,
Atque maestis da caelestis

Solamen laetitiae.

Dei fili. ex hostili
Serva me fallacia,
Da. ut fiam per Mariam
Tua dignus gratia.

