1.

fi>

κ]

—58—

53. (2.) Hymnus Alter.

A solis ortus cardine

Adusque terrae limitem
Christum canamus principem,
Natum Maria virgine.

Beatus auctor saeculi
Servile corpus induit,
Ut carne carnem liberans

Non perderet, quod condidit.

. Clausae parentis viscera

Caelestis intrat gratia,
Venter puellae baiulat
Secreta, quae non noverat.

Domus pudici pectoris
Templum repente fit Dei,
Intacta nesciens virum
Verbo creavit filium.

. Enixa est puerpera,

Quem Gabriel praedixerat,
Quem matris alvo gestiens
Clausus Iohannes senserat.

Feno iacere pertulit,
Praesaepe non abhorruit
Parvoque lacte pastus est,
Per quem nec ales esurit.

. Gaudet chorus caelestium,

Et angeli canunt Deum,
Palamque fit pastoribus
Pastor creatorque omnium.

Hostis Herodes impie,
Christum venire quid times?
Non eripit mortalia,

Qui regna dat caelestia.

Ibant magi, qua venerant,
Stellam sequentes praeviam,
Lumen requirunt lumine,
Deum fatentur munere.

10.

11.

12.

13.

14.

15.

16.

17.

18.

Katerva matrum personat
Collisa deflens pignora,
Quorum tyrannus milia
Christo sacravit victimam.

Lavacra puri gurgitis
Caelestis agnus attigit,
Peccata qui mundi tulit,
Nos abluendo sustulit.

Miraculis dedit fidem
Habere se Deum patrem,
Infirma sanans corpora
Et suscitans cadavera.

Nox-um genus potentiae!
Aquae rubescunt hydriae
Vinumque iussa fundere
Mutavit unda originem.

Orat salutem servulo
Nixus genu centurio,
Credentis ardor plurimus
Extinxit ignes febrium.

Petrus per undas ambulat
Christi levatus dextera;
Natura quam negaverat,
Fides paravit semitam.

Quarta die iam foetidus
Vitam recepit, Lazarus
Mortisque liber vinculis
Factus superstes est sibi.

Rivos cruoris torridi

Contacta vestis obstruit,
Fletu rigante supplicis
Arent fluenta sanguinis,

Solutus omni corpore
Iussus repente surgere
Suis vicissim - gressibus
Aeger vehebat lectulum.

 

