—490—

9. O vas nobile, quod non est pollutum nec devoratum in
saltatione antiquae speluncae et quod non est maceratum in vulneribus
antiqui perditoris!

10. In te symphonizat spiritus sanctus, quia angelicis choris
associaris et quoniam in filio Dei ornaris, cum nullam maculam
habes.

11. Quod vas decorum tu es, 0 Ruperte, qui in pueritia et in
adulescentia tua ad Deum anhelasti in timore Dei et in amplexione
caritatis et in suavissimo odore bonorum operum.

12. Ο Ierusalem, fundamentum tuum positum est cum torrentis ¹)
lapidibus, quod est cum publicanis et peccatoribus, qui perditae
oves erant, sed per filium Dei inventae ad te cucurrerunt et in te
positi sunt.

13. Deinde muri tui fulminant vivis lapidibus, qui per summum
studium bonae voluntatis quasi nubes in caelo volaverunt.

14, Et ita turres tui, o Ierusalem, rutilant et candent per
ruborem et per candorem sanctorum et per omnia ornamenta Dei,
quae tibi non desunt, o Ierusalem.

15. Unde vos, o ornati et 0 coronati, qui habitatis in Ierusalem
et, 0 tu Ruperte, qui es socius eorum in hac habitatione, succurrite
nobis famulantibus et in exsilio laborantibus.

334. (11.) De Undecim Milibus virginum.

1. O ecclesia, oculi tui similes saphyro sunt et aures tuae
monti Bethel, et nasus tuus est sicut mons murrae et turis et os
tuum quasi sonus aquarum multarum.

2. In visione verae fidei Ursula filium Dei amavit et virum
cum hoc saeculo reliquit et in solem aspexit atque pulcherrimum
iuvenem vocavit dicens:

3. In multo desiderio desideravi ad te venire et in caelestibus ⁷

nuptiis tecum sedere, per alienam viam ad te currens velut nubes,
quae in purissimo aere currit similis saphyro.

4. Et postquam Ursula sic dixerat, rumor iste per omnes
populos exiit.

 

5. Et dixerunt: innocentia puellaris ignorantiae nescit, quid dicit. ⁴

6. Et coeperunt ludere cum illa in magna symphonia, usque
dum ignea sarcina super eam cecidit.

7. Unde omnes cognoscebant, quia contemptus mundi est sicut
mons Bethel. 1

8. Et cognoverunt etiam suavissimum odorem murrae et turis,
quoniam contemptus mundi super omnia ascendit.

9. Tunc diabolus membra sera invasit, quae nobilissimos mores
in corporibus istis occiderunt.

¹) torrentibus 115.

