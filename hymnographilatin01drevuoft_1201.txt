— 1343 -—

153. Virgo casta, sed fecunda, 158.
Cuius fabrum mundi munda
Lactaverunt ubera,
Salvum tuum fac Gauterum,
Cum instabit tempus serum,
Id est mundi vespera.
154. Te supinis oro palmis, 159.
Corde, oris hymnis, psalmis,
Angelorum domina.
Servo tuo da quieta
Frui vita post expleta
Temporum volumina.
155. Benedictum benedicta 160.
Profers fructum non afflicta,
Quia tecum Dominus,
Per te, quaeso, mihi detur
Panis ille, quo repletur

Ventris tui cophinus,

156. Virgo, sacrae legis arca,
Quas nulli parcens parca, ¹)
Quae tamen inertia,
Memor, oro, sis Gauteri‚
Qui faex est et alga cleri
Min o r u m que scoria.

157. Fons dulcoris inexhaustae,
Servi tui claude fauste
Cosmicam periodum,

Ut pro malis non multetur,
Cum citatus propelletur

Ad extremum synodum.

 

161.

162.

Per te, mater, inter illos
Servos tuos et carnillos
Mihi detur synedra,
Quibus doctor angelorum
Librum legit ethicorum
In sublimi cathedra.

Virgo candens ut ligustrum,
Cuius felix venter lustrum
Est caelestis hinnuli,
Hanc errantem ad pastorem
Ovem mina post laborem
Et palaestram saeculi.

Virgo, per quam Deus datur
Et humanae tunicatur
Naturae diploide,
Servum tuum duc ad vitam
Post conscissam et detritam
'rogam carnis putridae.

Virgo, mundi medicina,
Verbi vestis et vagina,
Christi creditaria,

De ruina vitiorum
Nos ereptos angelorum
Coetibus associa.

Servum tuum de profundis

Tractum misce laetabundis
Superum consortiis,

Ut cum illis iucundetur

In aeternum et cibetur
Dapibus ambrosiis

¹) Dieser und der folgende Vers scheinen verderbt zu sein.

41*

