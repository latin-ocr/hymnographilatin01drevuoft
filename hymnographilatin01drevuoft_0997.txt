- 439 --

25. Nunc elati sunt prostrati,
Sicut dicis cantico,
Et abiecti sunt provecti
Honore mirifico.

26. Universus est aspersus
Mundus Christi gratia,
Qui te matre sine patre
Natus regit omnia.

27. Concubinae et reginae
Tuas laudes praedicant,
Linguae, gentes iam credentes
Tibi rite supplicant.

28. Te laudantes et mirantes
Pulchrae Sion filiae
Illustrari et ornari
Tua gaudent specie.

29. Te decoram ut auroram
Universis praeferunt,

Te electam et perfectam,

Te reginam asserunt.

30. Quae est ista tam venusta,
Elegans et inclita,
Quae tot donis, tot coronis
Est virtutum praedita?

31. Turturinas habes genas,
Columbinos occulos,
Speciosa ut columba
Ad aquarum rivulos,

32. Cuius vita insignita
Cunctis est virtutibus,
Cuius gesta sunt honesta
Prae cunctis viventibus;

33. Quae pigmentis et unguentis
Cunctis es suavior,
Speciosis prorsus rosis

Liliisque gratior.

34. O felicem genetricem,
Cuius sacra viscera
Meruere continere
Continentem aethera!

'35. Felix* pectus, in quo tectus
Rex caelorum latuit,

⁴ Felix venter, quo clementer
Carnem Deus induit.

36. Felix sinus, quo divinus
Requievit spiritus,
Felix alvus, quo fit salvus
Homo fraude perdituS.

37. Felix thorus et decorus
Istius puerperae,
Quem maritus, ut est ritus,
Non praesumpsit tangere.

38. O mamilla, ouius stilla
Fuit eius pabulum,
Qui dans terrae fructus ferre
Pascit omne saeculum.

39. Hac in domo Deus homo
Fieri disposuit,
Hic absconsus pulcher sponsus
Vestem suam induit.

40. Sic natura vinci iura
Novo stupet ordine,
Rerum usus est exclusus
Parien'te virgine.

41. Mater Dei, nostrae spei
Causa et exordium,
Posce natum, ut optatum
lNobis det remedium.

42. Istum caecum sana precum
Tuarum suffragio,
Ut per viam ire sciam
Tuo gratam filio.

43. In hac vita sic me dita
Donis salutaribus
Dando pignus, quo sim dignus
Gaudiis caelestibus,

44. De mortalis vitae malis
Me dignanter erue
Et post mortem fae consortem
Quietis perpetuae.

