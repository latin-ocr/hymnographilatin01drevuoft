—443—

15. Tu praeclara, nunquam rara,
Cuncta supergrederis,

Quae nec tectum nec defectum
Aut occasum pateris.

16. Tota munda et iucunda,
Tota es mirabilis,
Tibi vita ncc audita
Nec est visa similis,

17. Cives poli tuae proli
Semper cantant gloriam
Venerantes et mirantes
Tuam excellentiam,

13. Angelorum nempe chorum
Dignitate superas,
Principatus‚ potentatus

Et virtutes ceteras,

19. O quam grata et beata
Tua est memoria!
Actiones et sermones
Tui sunt remedia.

20. Cuncta recta et perfecta,
Cuncta sunt salubria,
Ex his venit. quae nos lenit,
Vitalis fragrantia.

21. Gratulamur et conamur
Laudes tuas canere,
Quamvis totum cor devotum
Nequeat exprimere.

22. Sic cst densa, sic immensa
Laudis tuae copia,
Ut profunda et facunda
Succumbant ingenia.

23. Nemo praebet, quantas debet,
Laudes tuae gloriae,
Qua processit, qui repressit
Auctorem malitiae.

24. Benedicta, quae relicta
Vana carnis gloria
Aeternorum gaudiorum
Exstitisti nuntia.

25. Benedictus, qui adflictus
Crucis in patibulo

Nos salvavit et donavit
Pacem suo populo,

26. Virgo mitis, infinitis
Praedicanda laudibus,
Tuum natum fac placatum
Cunctis te colentibus,

27. Da perfectum intellectum,
Quo devitem noxia

Fac me nosse et da posse
Quaeque sunt utilia.

28. Curam gere, ut sincere
Conversari studeam
Et devotus carnis motus
Spiritu coerceam.

29. Mater agni⁷ qui tyranni
Yictor cepit spolia,
Quo elisi paradisi
Caremus laetitia.

30. Noxas dele parentelae
Meae tuis precibus

Et da cunctis mihi iunctis
Frui bonis omnibus.

31. Virgo sancta, mater casta,
David proles inclita,
Pia prece nos de faece
Peccatorum suscita.

32. Proles Iesse, per quarn fessae
Reparantur animae,
Fac nos fortes et cohortes
Tenebrarum comprime.

33. Ab his telis tuos velis
Supplices defendere
Quibus perit, quisquis quaerit,
Carni satisfacere.

34. Virgo lenis, nos a poenis
Salva gehennalibus

Nec substerni nos inferni
Sinas cruciatibus.

