— 425, —

5 Ad te suspiro, tibi supplico teque requiro.

10

15

20

25

30

35

40

45

Pane salutari cupiens te dante cibari3

Verus enim panis tua verba cibusque perennis.
Fons vitae, rora refovens mea caelitus ora,
Funde tuum rorem, ne deficiendo lahorem

Et, ne languescam, mihi da, quae non perit, escam.
Langueo ieiunus, quo sublever, annue munus,
Nempe super dulces epulas pia pectora mulces.
Insuper excellis dulcore cibaria mellis.

Tu super argentum renites oculis sapientum,

Nec lapides cari tibi possunt aequiparari;

Aurum vile putat mens, quam tua gratia mutat,
Solis fulgorem superas lunaeque decorem
Cunctaque transscendis, quibus instat mundus habendis.
Te quicumque caret, quasi foenum transit et aret,
Prudentes animae dono pietatis opimae

Fructibus et specie cumulantur ad instar olivae.
Stultus ut herba cadit, modicum viget et cito vadit,
Iustus florebit quasi palma diuque manebit.

Ut cedrus Libani vivet radice perenni,

Sic benedicetur, te quisquis habere meretur.

Da mihi, lux lucis, nullis haerere caducis,

Sic me purifica, ne mens mea tractet iniqua,

Da fidei scutum, me reddens undique tutum,
Praesta virtutem, qua crimina cuncta refutem,
Sensum sincerum, valeam quo cernere verum.
Virtutum genetrix et criminis unica victrix,-

Sic, precor, ut renes reprimas carnemque refrenes,
Ut sancte vivam curam cohibendo nocivam,

Ut sic restringam cauto moderamine linguam,

Ne, dum laxatur, quae sint reticenda, loquatur.
Christe, fave votis, quem sensibus invoco totis,
Ut sapiens fiam veram sitiendo sophiam.

Verba sapore salis mea condi spiritualis,

Fac me sollertem, ne sentiat hostis inertem.

Qui facis infantes charismate laudis ovantes
Oraque muta doces formosas promere voces,

Oris claustra mei resera sermone fideli,

Quo tibi laus detur, quo proximus aedificetur.
Sic me caelesti virtute, piissime, vesti,

Ut sim pacificus prudensque, piusque pudicus.
Me tibi commendo, ne peccem despiciendo⁷
Mecum, quaeso mane, ne quidquam fallat inane,
Et sic interna, quos diligo, luce guberna,

Ut mecum vitam mereantur habere beatam.

