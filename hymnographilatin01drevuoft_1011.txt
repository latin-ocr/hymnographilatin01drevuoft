—4:

25. Rex virtutem fac devotum Ι

Me in tuae laudibus
Genetricis, quae pudicis
Gessit te visceribus

26. Eius laudes contra fraudes
Inimici faciant
Nos invictos et adflictos
A malis eripiant.

27. Rex perennis, fac me regnis
Gaudere caelestibus
Cum amicis genetricis
Tuae sanctae pree-ibus.

' 28. Inter oves, quas tu foves

Pietatis gratia.
Me recense atque mensae
Tuae bonis satia.

29. Illibatae matris nate,
Christe, spes fidelium,
Da cum sanctis ignorantis
Finem regni gaudium.

30. Tibi nato cum beato
Patre laus et gloria
Flaminique, qui utrique
Compar est per omnia.

Rhythmus XV.

1. Mater Dei, per quam rei
Consequuntur veniam,
Quae vicisti maledicti
Serpentis astutiam,

2. Benedicta, fac nos ita
Tua festa colere,
Ut venturam per te iram
Possimus evadere.

3 . Ο insignis, ut te dignis
Valeamus laudibus
venerari, fac mundari
Nos a culpis omnibus,

4. Te laudare, praedicare
Atque benedicere
Delectantur, qui conantur
Ad summa pertingere.

5. Nam et ipsi quondam missi
Caeli cives incliti
Congaudebant nec tacebant,
Quanti esses meriti.

6, Virgo felix, per quam caelis
Atque terris gaudium
Est tributum, quae virtutum
Gemmis fulges omnium,

7. Deprecare, ut vitare
Nos peecata faciat
Rex aeternus, ne infernus
Post mortem deglutiat.

8, Virgo sancta, cerne, quanta,
Perferanus iugiter
Temptamenta, et sustenta

Nos, ut stemus fortiter.

9. Heu, quid feci, cum me neci
Tradidi perpetuae,
Vanitate captus vitae
Brevis et exiguae.

10. Quantis visus sum elisus
Et auditus lapsibus,

Gustus, tactus et olfactus
Vulneratus sensibus l

11. Virgo mitis, ad te tristis
Et maerens confugio,
Meliorem ad languorem
Curam non invenio.

12. Te rogare singulare
Lapsis est remedium,
Sanitatis vulneratis
Per quam, datur gaudium.

