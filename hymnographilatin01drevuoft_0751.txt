195 —

145. (14.) Item de Nailvitate Domini.

1. Gratuletur omnis caro
nato Christo Domino,
Qui pro culpa protoplasti
carnem nostram induit,
Ut salvaret, quos plasmavit
Dei sapientia.

2. Verbum patris caro factum
nascitur ex virgine,
Non amissa deitate
formam servi suscipit,
Ut peccatum de peccato
damnaret omnipotens,

3. Magnam valde commendavit
per Iohannem gratiam,
Baptizatus in Iordane
lavit ‘mundi crimina,
Ut credentium purgaret
gentium piacula.

4. Quem et vox paterna vocat:

Eece, meus filius,
In quo complacui, dilectus,
caeli, terrae dominus,
Ipsi, gentes, oboedite,
regesque, subdimini.

5. Qui venit surdis auditum,
caecis visum reddere,
Claudis gressus restaurare,
mortuos viviscere,
paralyticos curare
daemonesque pellere,

6. Leprosos quoque mundare,
morbos omnes tergere,
Fluctus maris mitigare,
ire super latices
Et ignota demonstrare
saeculis miracula.

7. Nam et sponte immolari
voluit pro omnibus,
colaphis, sputis infectus,
coronatus sentibus
Lignoque clavis confixus
in crucis patibulo,

ὃ, Hoc in ligno vitis vcra
pinguem botrum protulit
Ex qua nobis manaverunt
sacramenta maxima:
Sanguis roseus et aqua,
quae libantur mystice.

5

9. virus pepulit chelidri
et momordit inferos,
Patriarchas captivatos
longum post exsilium

Ab inferno liberavit,
paradisum transtulit.

10. Claustra ferrea disrupit
et concussit Tartara,
Terra tremuit ab imo,
crepuerunt marmora,

Et multorem tunc sanctorum
surrexerunt corpora.

11. Exsultate, nationes,
plausu cordis intimo,

Quia vicit leo fortis
draconem pestiferum,
‚Passus est et resurrexit
cum triumpho nobili.

12. Sedem caeli repedavit
dextra patris residens,
Inde creditur venturus
in die iudicii
Mundi molem inflammare,
impios exurere,

13. Reddere sanetis mercedem
digno de certamine,
Qui praecepta servaverunt
testamenti gemini,
Ut effecti cives Dei
socientur angelis.

14. Gloria aeterno patri
et agno mitissimo,
Qui frequenter immolatur
permanetque integer
Deus unus 111 natura

eum sancto spiramine,
13

