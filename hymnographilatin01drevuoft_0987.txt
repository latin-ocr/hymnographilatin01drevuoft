—429-

3. Virga Iesse, spes oppressae
Mentis et refugium,
Decus mundi, lux profundi,
Domini sacrarium.

4. Vitae fornia, morum norma,
Plenitudo gratiae,
Dei templum et exemplum
Totius iustitiae.

5. Virgo, salve, per quam valvae
Caeli patent miseris,
Quam non flexit, nec illexit
Fraus serpentis veteris

6. Gloriosa et formosa
David regis filia,

Quam elegit rex, qui regit
Et ,creavit omnia.

7. Gemma decens, rosa recens,
Castitatis lilium,
Castum chorum ad polorum
Quae perducis gaudium,

8. Rationis et sermonis

Facultatem tribue⁷

Ut tuorum meritorum
Laudes promam strenue.

9. Opto nimis, ut imprimis
Tui des memoriam,
Ut frequenter et decenter
Tuam cantem gloriam.

10. Quamvis muta et polluta
Mea sciam labia,
Praesumendum‚ non silendum
Est de tua gloria.

11. Virgo, gaude, omni laude
Digna et praeconio
Quae damnatis libertatis
Facta es occasio.

12. Semper munda et secunda
Virgo et puerpera,
Mater alma, velut palma
Florens et fructifera.

’ 13. Cuius. tlore vel odore

Recreari cupimus,
Cuius fructu nos a luctu
Liberari credimus.

14. Pulchra tota, sine nota
Cuiuscumque maculae,
Fac nos mundos et iucundos
Te laudare sedule.

15. O beata, per quam data
Nova mundo gaudia,
Et aperta tide certa
Regna sunt caelestia.

16. Perquammunduslaetabundus
Vero fulget lumine,
Antiquarum tenebrarum

Exutus caligine.

17. Nunc potentes sunt egentes
Sicut olim dixeras,
Et egeni fiunt pleni,
Quod tu prophetaveras.

18. Per te morum nunc pravorum
Relinquantur devia,
Doctrinarum perversarum
Pulsa sunt vestigia.

19. Mundi luxus atque fluxus
Docuisti spernere
Deum quaeri, earnem teri,
Vitiis resistere,

20. Mentis cursum tendi sursum
Pietatis studio,
Corpus angi, motus frangi
Pro caelesti praemio.

21. Tu portasti intra casti
Claustra ventris Dominum
Redemptorem, ad honorem
Nos reformans pristinum.

22. Mater facta, sed intacta,
Genuisti tilium,
Regem verum atque rerum
Creatorem omnium.

