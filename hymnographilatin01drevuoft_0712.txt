10.

11.

12.

13.

—156—

Et pius vitae moderator huius

Et labor tempus habeat quiesque,

Dumque succedunt sibimet vicissim,
Nos vegetemur.

Ecce, transactus labor est diei,

Nosque te tuti sumus adnuente,

En, tibi grates agimus perennes
Tempus in omne.

Solis abscessus tenebras reduxit3

Ille sol nos irradiet coruscus,

Luce qui fulva fovet angelorum
Agmina sancta.

Caelitus lumen rutilum refunde,

Et fuga mentis tepidae tenebras,

Simus accensi ut face spiritalis
Vascula lucis.

Quas dies culpas hodierna texit,

Christus deleto pius atque mitis,

Pectus et puro rutilet nitore
Tempore noctis,

Sit procul luxus, procul omnis horror

Atque phantasma speciesque pulchra,

Mens sed insomnis valeat supernos
Cernere cives.

Te Deum semper vigilans requirat,

Cogitet cunctis resoluta curis

Actibus cunctis queat ut. placere,
Rex, tibi summe.

Muniat frontem loca sive cordis

Sermo divinus crucis et tropaeum,

Daemonum vafros abigat maeandros
Sive rapinas.

Membra, quae casto dabimus cubili,

Prompta consurgant opus ad diurnum,

Quae suum muudum velit esse templum
Spiritus almus.

Quod pius totum habitet per aevum,

Hunc nec offendat vitium luesque,

Sed vocet vitae probitas, fiatque
Mansio grata.

 

