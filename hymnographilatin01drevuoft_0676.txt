-120—

ita texuinius.‘·' Fiir die Lesarten der Handschriften der Historia Lango-
bardorum verweise ich auf die Ausgabe von waitz, Script. Rer. Langobard.
et Italic. p. 67. sq. Yon den obigen Hs. habe ich die Kollation von A Diimm-
ler entlehntg die andern hier ausgefiihrten Hs. hat D. nicht verglichen

36. (2.) Hymnus s. Iohannis Baptistae.

1. Ut queant laxis resonare fibris
Mira gestorum famuli tuorum,
Solve polluti labii reatum,

Sancte Iohannes.

2. Nuntius celso veniens Olympo
Te patri magnum fore nasciturum,
Nomen et vitae seriem gerendae
Ordine promit.

3. Ille promissi dubius superni
Perdidit promptae modulos loquelae,
Sed reformasti genitus peremptae

Organa vocis.

4, Ventris obstruso positus cubili
Senseras regem thalamo manentem;
Hinc parens nati meritis uterque

Abdita pandit.

5. Antra deserti teneris sub annis
Civium turmas fugiens petisti,
Ne levi saltem maculare vitam

Famine posses,

6. 'Praebuit hirtum tegimen camelus
Artubus sacris, strophium bidentes,
Cui latex haustum, sociata pastum

Mella locustis.

7. Ceteri tantum cecinere vatum
Corde praesago iubar adfuturum,
Tu quidem mundi scelus auferentem
Indice prodis.

 

8. Non fuit vasti spatium per orbis
Sanctior quisquam genitus Iohanne,
Qui nefas saecli meruit lavantem

Tingere lymphis.

 

