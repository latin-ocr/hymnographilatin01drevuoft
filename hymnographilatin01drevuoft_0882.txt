—324—

10. Exin insanus ait his tyrannus:
Ite iam, quaeso, puerum sequendo
Et nimis caute, ubi sit, rogate
Regulus idem.

11. Cumque compertum teneatis illum,
Siquidem certe mihimet referte,
Ipse quo regem veniens eundem

Pronus adorem.

12. Haec magi dicta capiunt dolosa;
Tum dehinc rursum iniere cursum
Ac satis gratum iter inchoatum
perficiebant.

13. Sed statim stella Oriente visa
Praevia luce comes est ubique,
Usque dum supra remaneret ipsa,

Quo fuit infans.

14. Cuius aspectu nimium gavisi
Ingredi sancta meruere tecta,
Quo puer Iesus genetrix et eius

Inveniuntur.

15. Moxque prostrati studio fideli
Supplices Christum venerantur ipsum,
Insuper dona tribuere trina

Mystica valde.

16. Nam Deus ture celebratur apte,
Est et in murra hominis figura,
Rexque nimirum rutilans per aurum

significatur.

17. At magi somno moniti supremo,
Ut minus regem redeant Herodem,
Sunt viam nisi aliam reverti

In regionem.

Opera autogr. Othloni Emmeramen. saec. 11. clm. Monacen. 14756.

251. (4.) In Resurrectione Domini.

Oblato Christo studeat sibi quilibet isto
Tempore paschali landis dono speciali
Pacificare Deum, qui depopulans hypogaeum
Ut tiro magnus, tondendus mitis ut agnus¹

 

