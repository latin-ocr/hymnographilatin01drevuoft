—492—

6. In tuo sanguine copulatae simus tibi cum desponsatione,
repudiantes virum et eligentes te filium Dei pulcherrima forma, 0
suavissimus odor desiderabilium deliciarum, semper suspiramus post
te in lacrimabili exsili03 quando te videamus et tecum maneamus?

7. Nos sumus in mundo, et tu in mente nostra, et amplectimur
te in corde, quasi habeamus te praesentem.

8. Tu, fortissimus leo, rupisti caelum descendens in aulam
virginis et destruxisti mortem aedificans vitam in aurea civitate.

9. Da nobis societatem cum illa et permanere in te, o dulcissime
sponse, qui abstraxisti nos de faucibus diaboli, primum parentem
nostrum seducentis.

335. (14.) symphonia viduarum.

1. O pater omnium et o rex et imperator gentium, qui constituisti

Ι nos in costa primae matris, quae construxit nobis magnum casum

aerumnae; et nos secutae sumus illam in propria causa, in exsilio
sociantes nos illius dolori.

2. Ο tu nobilissime genitor‚' per summum studium currimus ad
te et per dilectissimam atque dulcissimam paenitentiam, quae nobis
per te venit, anhelamus ad te et post dolorem nostrum devotissime
amplectimur te.

3. Ο gloriosissime et pulcherrime Christe, qui es resurrectio
vitae, nos reliquimus propter te fertilem amorem coniunctionis et
comprehendimus te in superna caritate et in virginea virga nativitatis
tuae et in altera vice copulatae sumus tibi, quam prius essemus,

’ secundum carnem.

4. Adiuva nos perseverare et tecum gaudere et a te nunquam

separari.

 

