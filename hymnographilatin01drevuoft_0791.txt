10.

11.

—233-

Laudibus dignis, bonitatis auctor, ’

Magnus in maguis opifex beatus

Cuncta dispensat dominante nutu
Sceptriger orbis.

Spes, salus mundi, pius ipse rector,

Conterens pravos humiles coronat3

Sublevat valles reprimitque montes
Celsa potestas,

Qui facit rectis radiare verum

Lumen in cordis speculoque mentis,

Quos tegit semper pietate pollens
Conditor almuS.

Pauperes‚ dites, laici, potenteS‚

Ο coronate clericalis ordo,

Omnis aetatis decus atque sexus,
Plaudite cuncti.

Brachium patris validum potentis,

Ecce, protrivit subita rebellem

Strage Normannum⁷ pietatis hostem3
Gloria patri!

. Proelium campo struitur patenti,

Splendor armorum radiat per auras,
Voce bellantum varia tremescit
Machina caeli.

Tela sparserunt geminae phalanges,

Danus infelix sua damna quaerit,

Ferreos imbres serit atque fixit
Agmen enorme.

Quem sitiverant varios per annos,

Sanguinem sumunt rabidi tyranni,

Dulce fit cunctis satiare pectus
Caede virorum.

Quique foderunt foveas, ruere,-

Quae fuit turris nimium superba,

Ecce, curvatur nihilata Christo
Gens inimica.

Sternitur grandis populusque fortis,

Tota contrita est maledicta massa,

Sorbet os mortis subolem malignam3
Laus tibi, Christe!

