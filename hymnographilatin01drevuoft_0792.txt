-234—

12. Hinc ferunt stragem populi fuisse
Praeter ignotos hominesque viles
Horrido campo nimio cruore

Tres myriades,

13. Iustus est iudex, dominator orbis, .
Christianorum decus omne, Christus,
Gloriae princeps, domitor malorum

Regmine summo.

14. Fortis est turris, clipeus salutis,
Conterens bello validos gigantes,
Cuius excelsum super omne nomen

Est benedictum.

15. Ultor exsistit populi fidelis,
Qui maris quondam tumidis procellis
Pressit Aegyptum celeres rotasque
Obruit imo.

16. Ostriger Iesus super omne regnat,
Quidquid excelsus genitor creavit,
Stirpe Davidis benedicta proles,

Gloria nostra.

17. Cui rependatur tymiama voti,
Quem celebremus pietatis actu,
Cui melos promat super astra regi
Fistula laudis.

18. Gloriae plausus, modulans Hosanna
Personet patrem genitumque Christum,
Spiritum sanctum polus, unda, tellus,

Glorificate.

Cod. vatican. Palatia. 59ls saec. 15. - 3, 2 Conteres. — 4, 2 i’Jber
lumen: „vel Chi-'istus‘ · ,speculoque mtis. — 8,1 Tala. — 9 4 Caede suorum. Δ
— 11, ‘3⁷' hos. — 17, 3 iibei .·s1‹pe1 astra reyzs ⁷:vel liquidi cauci-,is — Grosse,
sedulii Scoti Carmina, p. 8; Traube, Poetae Aevi Carolini III 208.

177. (6.) Hymnus Paschalis

ad Tadonem prior.

1. Omnium regi referamus omnes
Gratias, Christo, Domino Sabaoth,
Cuncta quem laudant elementa regem

Consona votis.

 

