 

 

-53—

2. Concipis absque viro tu sola, puerpera virgo,
Quae verbum verbo concipis absque viro.

3. Tartara quod metuunt, tellus pavet, astra verentur,
Pectoris antra ferunt, tartara quod metuunt.

4. Virgine vita redit homini, quem virgo peremit.
Mors nece victa perit, virgine vita redit.

5. Tu super astra leva, petimus, quod subruit Eva.
Illa gravat culpa, tu super astra leva.

6. Gloria summa patri, genitae sit gloria proli,
Flumine cum parili gloria summa patri.

Migne l. c. 940 sq. A. — Lipomanus l. c. 334ν ss.

60. (45.) Ad Beatam Mariam V.

Contra Tempestates.

O miseratrix, o dominatrix, praecipe dictu,
Ne devastemur, ne lapidemur grandinis ictu.
Est tibi latus pontificatus, mater, ab aevo.
Ergo precamur, ne moriamur turbine saevo,
Turbida leni daque sereni temporis usum,
Redde serenum sidus amoenum nube reclusum.
Virgo, rogamuS, ne pereamus peste vel ira,
Taetra diescant, atque quiescant fulgura dira.

Migne l. c. 940.

61. (46.) In Laude sanctorum Apostolorum.

1. Spiritus alme, veni perflando dindima nostra,
Ad nostrum votum, spiritus alme, veni,

2. Templa dicata tibi valeam quo extollere digne,
Laudibus exaltem templa dicata tibi,

3. Quae sine fine tenent caelorum gaudia celsa,
Gloria cum meritis quae sine fine tenent.

4. Ore Dei subolem prophetant iure prophetae,
Promit apostolicus ore Dei subolem.

5, Virginis hic genitus purgavit crimina mundi,
Tartara contrivit virginis hic genitus

