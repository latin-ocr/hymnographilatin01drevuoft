—— 135 —

. Caste pieque vivamus ac sobrie

Soli tremendo servientes Domino,
De corde puro totisque praecordiis
Laudes feramus trinitatis unicae,
Quae nos redemit pretioso sanguine.

. A paradisi laetabundis gaudiis

Nos traxit olim ciborum cupiditas,
Portas polorum dulcedo gluttifera
Clauserat alta dispensante gratia,
Quae nos reduxit ad caelorum limina,

. Nos laeta traxit caro de paradiso,

Misit in huius saeculi exsilium;

In lacrimarum valle delitescimus,
Diris ligati peccatorum vinculis3
Afflicta modo reducat ad sidera.

. ‘Ieiuniorum sunt sacrata tempora,

In quibus hostis bellum movet invidus3
Ne sanctitatis cumulentur merita,
Tentationum infigit aculeos,

Quos sola sedat singularis bonitas,

. Ieiuna vincit vitiorum milia

Divina c'aro suffragante gratia,
Resistit irae, abdicat libidinem,
Dat castitati triumphale praemium,
Cingit corona virginalem verticem.

. Moyses, electus Domini tirunculus,

Montis sub antro quadraginta dierum
Ieiuniorum consecravit ferias,

Ut possit almo legem scriptam digito
Sancta sub aura leniter suscipere.

. Propheta sanctus Helias abstinuit

Continuatis totidemque diebus,
Ionas dicavit triduani temporis
Ninivitarum celebre ieiunium,
Detersit omne criminis piaculum.

. Fons pietatis, infinita bonitas,

Suscepta carne quadraginta diebus
Iesus redemptor ore nullo pertulit
Potum cibumque, sacravit ieiunium
A spiritali fame nos eripiens

