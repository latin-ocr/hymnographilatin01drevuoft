10.

11.

12.

—483—

. Spem certam vitae caelicae

Manentis et perpetuae
Resurgens nobis contulit,
Quae diu latens exstitit.

. Christi nam resurrectio

Nostra scitur provectio,
Quotquot in ipsum credimus,
Cum ipso resurreximus,

. In ipso sumus singuli

Facti superditissimi,
Sunt sua quaeque propria
Nobis facta communia:

. Claritas, perpetuitas,

Beata immortalitas.
Gaudia, pax, deliciae
Ex eius nobis munere.

Horum pia memoria
Die fiat dominica,

Ne maneamus inscii,
Cur dies fertur Domini.

. Hac die surgens Dominus

Non morietur amplius,
Quod in ipso realiter,
In nobis sit mentaliter.

Hac die resurrectio

A quovis fiat vitio,

Ne per consensum libera
Huic succumbat anima.

Recolat ante omnia

Pius die dominica
Decem praecepta Domini
Articulosque fidei.

Renovet et memoriae
Sacramenta ecclesiae
Cum similibus ceteris
Fidei necessariis,

Maxime nunc mens caveat,
Ne lingua festum polluat,
Offendens lingua gravius
Quam manuum operibus,

13.

14.

15.

16.

17.

18.

19.

20.

21.

22.

Instandum iam alacrius
Pjis actibus, precibus,
Devotis exercitiis
Sanctisque desideriis.

Studeat iam praecipue
Pia mens requiescere
Tranquilla conscientia
In Deo, qui est omnia.

occupetque ex integro

-Mentem Dei dilectio,

Ut mens haec sensibilia
Non sentiat ut mortua.

Penset‚ quid sit, quo venerit,
Ubi sit, cur creata sit,
Quorsum erit et reditus
Votis cunctis et actibus.

Ex Deo in miserias,

Luce venit in tenebras,
Quae ad Dei imaginem
Facta et similitudinem.

Illuc sit eius reditus,
Unde ipsius exitus,
Beata sit, non misera,
Lucida sit, non nubila.

Recordetur originis
Suae primae praenobilis,
Ut se pudeat vilibus
Occupari terrestribus,

Spiritalis origine,
Divina est et genere,
Factura nobilissima
Angelorumque socia.

Homo quam sit praenobilis,
Statura monstrat corporis,
Qui rectus suet incedere
Erecto sursum capite.

Est lumen vultus Domini
Suo impressum vultui,
Mentis ut sit effigies
Viva hominis facies.

31*

