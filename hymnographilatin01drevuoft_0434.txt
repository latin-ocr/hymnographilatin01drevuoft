*sem—-

—428—

2. Caeli stupent in Maria,
Cui tot singularia
Sunt collata donaria.

3. Ferax est terra Domini
Venter sacratae virginis
Qui thesaurum fert hominis
Nostrae parem imaginis.

In 2. Nocturno.
Antiphonae.

1. Verbum bonum, virgo, paris,
Manens expers omnis maris,
Fecundata pneumate.

2. Torrens sacrati flaminis
Urbem Dei laetificat,
Dum Maria vi numinis
Ore Deum magnificat.

3. O dilecta civitas
Dei, rei poscimus,
Qui te noscimus,

Ora pro nobis Deum.

Responsoria.

2. Felices matres,
sed nati feliciores,
Et, quae gessere,
felicia facta fuere.
V. Felix domus,
felix familia,
Quibus sunt visa
tot mirabilia!

3. Ο praeclara stella maris,
Virgo mater singularis,
Quae cognatam visitasti,
Iohannem illuminasti

Prole praeclarissima,
Te precamur in hoc festo,
Sis solamen omni maesto,
Fuga mortem, confer sortem
Nobis in caeli patria.

V. Ad te clamant omnes rei,

Larga datrix sanctae spei,
Ο fons indeficiens

Aliud Responsorium.

R. Ο dies omni
voto recolenda,
O dies omni
studio veneranda,
In qua tot misero
fulserunt gaudia mundo!
V. Haec dies, quam fecit Dominus,
exsultemus et laetemur in ea.

In 3. Nocturno.
Antiphonae.

1. Magna mirabilia
In filia,

Quam sibi elegit, -
¹Terrae marisque Dominus,
Caeli nibilominus,

Signanter peregit,

2. Exsultet terra propere,
Multae laetentur insulae,
En, nubem rore caelitus
Implevit sanctus spiritus!

3. Novum tibi, virgo, canticum
Decantamus‚
Ut per te vitae viaticum
Habeamus.

Responsoria.

1. Speciosas filias,
Cumulantes divitias,
Thesauro ventris gravidi
Transcendit mater Domini.
V. Exsulta et lauda, habitatio
Sion, quia maynus in medio
tui sanctus Israel.

Tropus ad Resp. 3.

Mater Christi veneranda,
Sublevamen miseris,

Prole tua adoranda
Subveni pestiferis.

Ad te rei suspiramus,
Dux excellentissima,

Te devote exoramus,
Confer vitae gaudia.

