.— 448 —

7. Benedicta, cuius vita

Summo regi placita
Hostem stravit, culpam lavit,

Restauravit perdita.

8. Mater Dei, preces ei
Funde, quae nos muniant,
Preces funde, ut secundae
Quaeque res eveniant.

9. Tuas preces efficaces
Esse nunquam ambigit,
Quisquis illum, quem pusillum
Lactavisti, diligit.

10. Virgo lenis a venenis
Me draconis libera,

Cuius doli celsa poli
Labefactant sidera.

11. Pensa, pensa, quam immensa
Carnis sit fragilitas,
Quam iniquum inimicum
Nostra fert humanitas!

12. Dei aula, circumvalla
Tuo nos munimine
Reos solve, iustos fove,
Imbecilles sustine.

13. Mediatrix et salvatrix
Infirmarum mentium,

Fave votis, dans aegrotis
Optatum remedium.

14. Caecis lumen et acumen
Caligosis repara,
Leva pressos, iuva fessos,
Maerentes exhilara..

15. Egenorum et vinctorum
Consolare gemitum,
Peregrinis et captivis
Gratum posce reditum.

16. Ut laetantes navigantes

Veniant ad littora,
Violentos claude ventos
Mota sedans aequora.

17. Inimicos fac amicos
Et benignos invicem,
Ut non gravem, sed suavem
Sentiamus iudicem. “

18. Pro Iudaeis, licet reis,
Tuum roga filium,
Ut agnoscant hunc et poscant
Eius adiutorium.

19. Ο magistra et ministra
Verae sapientiae,
Fac me rectum et perfectum
In via iustitiae.

20. Posce natum, ut reatum
Meum ipse deleat,
Et implora, ut in hora
Mortis nil me terreat.

21. Ora regem, ut sic legem
Ipsius custodiam,

Ut ex mundo transeundo

Laetus hunc aspiciam.

22. Ο beata, sic peccata
Tuis dele precibus,

Quae commisi, paradisi

Ut quiescam sedibus.

23. Te colentes fac gaudentes,
Cuncta pellens noxia
Et procura, ut mansura
Perfruamur gloria.

24. Maris stella, sic compella
Aures summi iudicis,
Ut nos festis rex caelestis ’
Societ angelicis.

25. Ut in sorte et cohorte

Supernorum civium
Numeremur et laetemur

In terra viventium.

26. Vitae dator et plasmator

Ac redemptor hominis,
Clavis David, quem portavit

Venter almae virginis.

 

