,440-

45. Pro meorum propinquorum
Te salute postulo,
Ut laetentur et salventur
Ex omni periculo.

46. O beata, miserata

Preces meas suscipe,

Et de malis universis ,

Nos clementer eripe.

47. Pater Deus, fili Deus,
Deus alme caritas,
Per aeterna nos ‚guberna
saecla, Deus trinitas,

Rliythmus IX.

1. Animarum spes lapsarum,
Virgo mater, unica,
Gignens regem, cuius legem
Mundi servat fabrica,

2, Porta ducis, qui per crucis
Salvans nos mysterium
Ad sanctorum angelorum
Restaurat consortium,

3. Sume laudes atque grates,
Quas devotus concino,
Namque scio sic me pio
Placiturum Domino.

4. O beata, benedicta,
Gloriosa domina,
Quae divina medicina
Mundi purgas crimina.

5. Felix mater, cuius venter
Omni carens macula

Regem texit atque vexit,
Qui gubernat saecula.

6. Quam sacrata, quam beata

Manus atque brachia,
Quae paverunt, quae gesserunt,
Per quem vigent omnia.

7. Culpa Evae corruptelae
Fecit nos obnoxios,
Tu captivos adoptivos
Facis Dei filios.

8.

10.

11.

12.

13.

14.

Virgo mitis, imperitis
Lumen da scientiae
Et adflictis pro delictis
Posce munus veniae.

Quae es sola plena schola
Virtutum caelestium,
Intuere et medere
Morbis te poscentium.

Quis narrare, quis pensare
Tua possit merita,

Per quam gratis captivatis
Est libertas reddita.

Non est sensus sic extensus
Ut tot laudes disserat,

Nec humanum os tam sanum, ·

L't tot voces proferat.

Nullum naevum, nihil saevum,
Nil, quod laedat, contines,

Tam decore quam honore
Universis praemines.

Omnes orent et honorent
Tuam excellentiam⁷
Quamvis bene nullus plene
Tuam narret gloriam.

Licet digne tam insigne
Nullus laudet meritum,
Magnum tamen est iuvamen

Hoc fateri debitum.

 

 

