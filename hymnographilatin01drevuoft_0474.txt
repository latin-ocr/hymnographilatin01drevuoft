 

-468 -—

5. Per crucis signaculum
Vas, quod venenatum
Continebat poculum,
Rumpens, praesentatum
Tibi a discipulis,
Quos ob hoc liquisti,
Locum solitudinis
Iterum adisti.

6. Plura monasteria
Illic dum struxisti,
Post tua vestigia
Multos attraxisti,
Placidum Tertullius
Enticiusque Maurum
Tibi tradunt, quos tu plus
Diligis quam aurum.

7. Fuit frater tepidus

Malorumque morum,

Niger quem puerulus
Traxit extra chorum,

Hunc dum virga percutis,
Fit in Dei laude

Promptus, quem sic eximis
Daemonis a fraude.

8. Labor erat fratribus
Aquam hauriendo,
Ferre sitientibus
Montem descendendo,
Tunc tres petras in una
Rupe posuisti,
Orando in copia
Aquam produxisti.

9. Gothus dum quodam loco

Falcastro succidit

Vepres, de manubrio
Ferrum prosilivit

In lacumque cecidit,
Pater (lum oravit,

De profundo rediit,
Munubrium intravit.

10. Egressus est Placidus
Aquam hauriendo
In lacumque longius
Tractus est cadendo3
Mauro pater imperat:
Curre sine mora! ’
Qui parens extraxerat
Ipsum in hac hora.

11. Presbyter Florentius

Non valens habere,

Quod tu, tuis actibus
Coepit invidere,

Panis, quem susceperas,
Veneno infectus

A corvo, ut iusseras,
Longe est proiectus,

12. A cultu Apollinis

Populum avertis,

Aram tanti criminis
Penitus subvertis,

Quod Satan gravaverat,
Saxum levigasti,

Ignem, quem succenderat,
Sophisticum monstrasti.

13. Paries quem triverat,
Parvum monachellum
Orans pater suscitat
Atque rusticellum3
Fratres, quos contigerat
Cellam exivisse,
Prophetando vicerat
Foris comedisse.

14. Totila rex dubius,
Utrum te decoret
Prophetiae spiritus,
Mittit, ut exploret,
Cui sine dubio
Sic propheta eris,
Anno regni decimo,
Dicens, morieris.

