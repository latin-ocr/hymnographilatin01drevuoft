59.

60.

61.

62.

63.

-248—

. Istud iudicium

Per Dei filium

Tunc adimplebitur,
Cum a fidelibus
Et infidelibus

Iudex videbitur.

Hic primum humilis
Et contemptibilis
Vobis apparuit,
Cum sub velamine
Carnis de virgine
Suscepto latuit.

Sed tunc quae fuerit
Et quae latuerit
Omnipotentia,
Monstrabunt iudicis
Nutum ac vindicis
Cuncta trementia.

Tunc terror pessimus
Et horror maximus
Orbem concutiet,
Tunc, quidquid firmius
Atque stabilius
Erit, diffugiet.

Caelum plicabitur„
Mare siccabitur,
Terra deficiet⁷
Iam nihil seminis
Nihilque germinis
Ultra parturiet.

Ut unda labilis
Nutat instabilis
Longaeva firmitas,
Ut cera solvitur
Igne, dissolvitur
Terrae soliditas.

Tunc latex fontibus,
Cursus fluminibus
Prorsus negabitur
Et via navibus,
Volatus avibus
Tunc prohibebitur.

64.

65.

66.

67.

68.

69.

70.

Tunc decus nemorum,
Tunc fructus arborum,
Quaeque virentia

Adustis floribus
Delectabilibus '
Marcent arentia.

Non aqua piscibus,
Non aer avibus
Tunc famulabitur,
Sed nec mortalibus
Calcari pedibus
Tellus dignabitur.

Flagrabunt aethera,
Nigrescent sidera
Fugato lumine,
Tunc nox perpetua,
Nox lucis vacua,
Dira caligine,

Ventis et turbine
Nullo iam ordine
Mundum operiet,
Tunc hians puteus
Ille sulphureus
Os adaperiet

Et de flammigero
Profundens utero
Flammarum maria
Ima cum superis,
Summa cum inferis
Exuret spatia.

Illud incendium
Sicut diluvium
Replebit omnia,
Mundus damnabitur,
Noe salvabitur
Tota familia.

Tunc tuba caelica,

Vox archangelica
Superne resonans

Et cuin clamoribus,

Diris fragoribus
llorrondum pertonans,

 

