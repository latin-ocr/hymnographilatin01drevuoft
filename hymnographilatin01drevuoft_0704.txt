1.

10.

—148—

107. (9.) Versus de Paenitentia.

Ad caeli clara non sum dignus sidera

Levare meos infelices oculos,

Gravi depressus peccatorum pondere,
Parce, redemptor!

Bonum neglexi facere, quod debui,

Probrosa gessi sine fine crimina,

Scelus patravi nullo clausum termino,
Subveni, Christe!

. Cunctae, quae salso maris sunt in littore,

Arenae, mixtae purpuratis conchulis,
Non meis possunt coaequari vitiis,
Fateor, malis.

Doleo multis peccatorum iaculis
Confossus arcu, quo Venus libidinis
Intorsit lita spicula mortiferi

Fellis abunda.

. Effudit daemon de pharetra flammeas

Sagittas, meum super vulnus vulnera
lnfiixit statim cupido turpissima
Fronte rugosa.

Factus sum vilis cuncta super vilia,

Venit latenter gladius superbiae,

Cordi infixit mucronem sub medio
Manu cruenta.

Genus serpentis adfuit invidia,

Veneni portans pocula pestiferi

Dedit in siti, mortis auctor exstitit
Sordida lues.

Horrida vultu faculam discordia

Igne succensam deferens sulphureo

Medio meo posuit sub pectore,
Coxit amare.

. Inter has quoque pennas gerens plumeas

lnanis cursim transvolavit gloria,
Quae me ventosa nitebatur subito
Fraude perire.

Kanendo venit fistula ingluvies,

Bona praesentis irrogabat temporis,

Extendit ventrem, temulentum reddidit,
Miscuit risuS.

 

