20:13 —

3. Unde nunc praesens pie, te rogamus,
Iudicem pulses precibus sacratis,
Quatenus nostri miserando clemens

Sit memor auctor,

4. Detque nos semper sibi corde fidos
Actibus gratis satis et placere,
Omnis et noxae veniam mereri

Ipse redemptor.

5. Hoc, pater sancte, precibus beati
Adnuas, tecum tuus atque natus
Almus et flatus tribuat, precamur,

Trinus et unus,

Browerus p. 813 Diimmler ΙΙ, 252.

152. (21.) Hymnus de sanctis Marcellino et Petro martyribus.

R. Ο victores gloriosi,
his ovate laudibus,

1. Claras laudes ac salubres,
posco, fratres, dicite,
Quas proferre cogit apte
nunc sanctorum gloria.

2. Quos virtute regis almi

fortes vidi martyres,
Marcellinus atque Petrus
iam vicerunt saeculum.

3. Quos arx orbis et regina,
Roma quondam protulit,
Ipsa misit ad supernum
regis Christi solium.

4. Exorcista Petrus exstat,
Marcellinus presbyter,
*Plebem sacram convocantes

ambo ‘Christo praeparant.

5. Verbo curant ac medelam
aegris praebent artubus,
Ex insanis foris arcent
vim horrendam daemonis.

6. Qui torquentur caesi flagris,
exarantur unguibus,
Vincti taetro hi catenis
includuntur carcere,

7. Nam in cippo Petrus arto,
Marcellinus crustulis
Fracti vitri decubando
toto nudus corpore.

8. Iudex ater quos Serenus
certat poenis vincere,
Illi laudes, valde dignas
Christo regi personant.

9. Qui de caelis misit ipsis
mox solamen angeli,
Ut de vinclis liberati,
quoquo vellent, pergerent.

10. Ipsi vero roborati,
confortati martyres
Post sereno iam parati
praesentari festinant.

11. Tunc Serenus turbulentus
valde iratus praecipit,
Ut in silva tracti foras
truncarentur candida.

12. Quo profecti gratulantes

celsa scandunt sidera,

Laudes illic sempiternas
Christo dicunt principi.

