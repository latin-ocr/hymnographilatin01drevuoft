—49—

49. (2.) Psalmus 1.
Carm. V11.

Beatus ille, qui procul vitam suam
Ab impiorum segregarit coetibus

Et in via peccantium non manserit
Nec in cathedra pestilenti sederit,

5 Sed corde toto fixus in legem Dei
Praecepta vitae nocte volvit et die
Mentemque castis institutis excolit.

Erit ille ut arbor, quae propinqua flumini
Humore ripae nutriente pascitur
10 Suoque fructum plena reddet tempore
Et fronde nunquam defluente pervirens
Stabit perenni vividum lignum coma.
Non haec iniquos prosequetur gloria,
Sed, ut favillam pulveris ventus rapit,
15 Sic ira iniquos verret a vultu Dei.
Idcirco tali dividentur ordine
Hominum per orbem dissipatorum greges,
Ut iudicandi non resurgant impii,
Qui denegarunt debitum cultum Deo,
20 Sed puniendi3 namque crimen evidens
Non indigebit quaestione detegi,
Quoniam imminentem praeferent mortis notam
Signum salutis non gerentes frontibus.
Peccator autem non et impius tamen,
25 Quae magna turba est, non resurget gloriae,
Verum resurget deputanda exa-mini.
Nec enim sedere cum piis iudex potest
Causas suorum redditurus actuum
Varieque gestis aut probandus aut reuS.
30 Sine lege passim legis ignari cadent,
ln lege lapsus lege iudicabitur.
Opus per omne curret ignis arbiter,
Quod non cremarit flamma, sed probaverit,
Illud perenni praemio pensabitur,
35 Qui concremanda gesserit, damnum feret,
Sed ipse salvus evolabit ignibus3
Tamen subusti corporis signis miser
Vitam tenebit, non tenebit gloriam,
Quia carne victus, mente non versus tamen,
40 Etsi negarit debitam legi fidem
Per multa saepe devolutus crimina,
Tamen fidei nomen aeternum gerens,
Nunquam salutis exsulabit finibus.
Dreves, Lateinisehe Hymnendichter. 1x.

