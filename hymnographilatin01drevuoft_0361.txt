—— 355

5. Alpha, gramma triangula
Et per conos trigonula,

Tc trinum dat in patulo,
Rotunda O et sphaerula,
Una protecta formula,

Unum simplici niodulo;
Personas dio titulo
Dat aequales cum simul o

Aequilatria primula,
Cuius stupens spectaculo
Plus speculor in speculo

Specu scriptam, quam specula.

6. Primum dat aequilatere

Latus te patrem gignere
Filium unigenitum,

Te totum orbem regere,

A te bona procedere
Cuncta teque ingenitum,

Latus imum te genitum,

Mundum ‘salvantem perditum
Incusso diro vulnere,

Latus sequens te spiritum,

Habentem per infinitum
Ab utroque procedere.

7. Vos tres Abraham coluit
Unum, nec illud latuit
Pincernam regis somnio,
Cui in una vite fuit
Demonstrata et claruit
Trina propaginatio,
Digitorum distinctio
Trium, qua fit appensio
Molis terrae, hoc innuit,
Simul et triplicatio
Non rumpens vel triratio
Funiculi hoc arguit.

8. Ter sanctus in Isaia‚
Ah triplex in Ieremia,
Dominus Deus unice,
Triaque difficilia
Cum trium dierum via
Per desertum dant typice,

Quod tres estis mirifice
Unum, sunt nota [tri]plice‚
Tresque ita, quod non tria,
Tres Alpina suae fabricae
Vos applicat et spliaerice
lungit una essentia.

9. Vos tres urbes refugii

10.

11.

Sine spatio medii
Aequaliter situatae,

Tres personae, non tres dii,

Sine scrupulo dubii
Deus unus trinitate,

Sic trinus in unitate,

Quod carens alteritate,
Digressum nescis varii.

Sic manens aeternitate,

Quod cuncta moventur a te
Origene principii.

Tu omni carens duplici,
Triplici vel multiplici
Deus es simplicissimus,
Ut sol solus solet. dici
Et trinus potest conspici,
Effectu calidissimus,
Splendore lucidissimus,
Cursuque velocissimus,
Triplexque nescit effici,
Sic tu solus altissimus
Et solus potentissimus
Es in fide catholici.

Sic in te, sancta trinitas,
Sancta trinaque unitas,

Credo pauper vermiculus,
Tibi una est qualitas
Trinaque personalitas,

Ut dat A et O titulus,
In trigono est circulus
Atque in Ο triangulus,

Sed est ibi simplicitas,
Unum te dicit annulus
Trinum triplexque angulus,

Nec est ibi triplicitas

22, *

