Ecce, brevi, cum magna potentis exarserit ira,
30 Ventilet ut totum divino examine mundum,

Segreget et paleas igni, frumenta saluti3 .

Tunc omnes, quibus est iu eo spes fida, beati.

cod. Parisin. 2122. saec. 10. - 15 lugo korrig. in luto. ⁷- 22 adfligant.
— 223 capessito. — 28 Modo iam. —— 30 Ventilet u totum divine. — llartl,
p. sq.

51. (4). Psalmus CXXXVI.
Carm. IX.

Sedimus ignotos dirae Babylonis ad amnes
Captivi, Iudaea manus, miserabile flentes,
Cum patrium memori traheremus pectore Sion
Et meritum iusta suspiraremus ab ira
5 Exsilium, lentis qua consita ripa salietis
Hospitibus populis umbras praebebat amicas.
Illic Assyriae mediis in moenibus urbis
Obliti laetas per maesta silentia voces
De salicum ramis suspendimus organa nostra.
10 Namque dabat nobis durum gravis ira dolorem,
Quod solita in sancto depromi cantica templo
Haec ad delicias sibi nos cantare iubebat
Impius ille, domo qui nos abduxerat, hostis.
Ergone divinas laudes et carmina castis
15 Apta choris inter sacra barbara foedaque busta
Inter et accensas funestis ignibus aras,
Heu, male de nostro laetis maerore canemus
Deque pio ritu luxum faciemus iniquum,
Mystica ad hostilem modulantes cantica ludum?
20 Quo miseri nunc ore sacros cantabimus hy'mnos,
Quove loco Babylon poscit sibi cantica Sion?
Sed Domini carmen tcllus aliena mereri
Non capit, indignas sacra vox avertitur aures.
Si tamen ut captis dominus violentior instaS,
25 Et si tantus amor Sion pia noscere vobis
Cantica, si pergis me cogere non tua fari
Et divina tibi quaenam sint cantica Sion,
Accipe, quid captae Deus ultor spondeat urbi,
Ne longum speres isto gaudere. triumpho,
30 Impie, quo sacrum prodi tibi praecipis hymnum3
Ecce, quis est hymnus Domini, quae cantica Sion:
Si fuero oblitus mea moenia, te, mea cara,
Urbs Hierusalem, fiat mea non memor unquam
Dextra mei, mea lingua meis et adhaereat arens
35 Faucibus, aeterno nisi te complectar amore
Et nisi principio promissi in saecula regni
4*

