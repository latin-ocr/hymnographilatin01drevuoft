— 40 —

4. Fercula nostra Deum sapiant,
Christus et influat in pateras3
Seria, ludrica, verba, iocos,
Denique, quod sumus aut agimus,
Trina superne regat pietas.

5. Hic mihi nulla rosae spolia,
Nullus aromate fragrat odor,
Sed liquor influit ambrosius,
Nectareamque fidem redolet
Fusus ab usque patris gremio.

6. Da, locuples Deus, hoc famulis
Rite precantibus, ut tenui
Membra cibo recreata levent,
Neu piger immodicis dapibus
Viscera tensa gravet stomachus.

7. Haustus amarus abesto procul,
Nec libeat tetigisse manu
Exitiale quid aut vetitum,
Gustus et ipse modum teneat,
Sospitet. ut iecur incolume.

 

Sequent. ms. Emmeramense saec. 12. Clm. Monaeen. 14845. — 2, 1 Hinc.
— 3, 4 imbuerat. — 4, 4 quid: agamus. — 4, 5 superna. — 5, 2 flagrat. —-

ἱ
41. (163.) Versus post Cibum. ι
(cathem. IV, 1—23). ὲ

ι

1. Pastis visceribus ciboque sumpto,
Quem lex corporis imbecilla poscit,
Laudem lingua Deo patri rependat3

2, Patri, qui Cherubim sedile sacrum
Nec non et Seraphim suum supremo
Subnixus solio tenet regitque.

3. Hic est, quem Sabaoth Deum vocamus,
Expers principii carensque fine,
Rerum conditor et repertor orbis,

 

4. Fons vitae liquida fluens ab arce,
Infusor fidei, sator pudoris,
Mortis perdomitor, salutis auctor.

