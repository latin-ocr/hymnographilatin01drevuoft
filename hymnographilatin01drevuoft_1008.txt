-450—

5. Sese fraudat, qui non laudat
Genetricem Domini,
Qui non orat hanc, ignorat,
Quid sit datum homini.

6. Precor ergo, sacra virgo,
Ut meum obsequium
Sit acceptum nec ineptum
Sit laudantis studium.

7. Benedictus sit beatus
Tui fructus uteri,
Cuius dono pax humano
Restauratur generi.

8. Quamiueundumluxin mundum
Venit indeficiens,
Carne sumpta ex innupta
Matre nobis oriens.

9. Res novella, quod puella
Regem nostrum genuit,
Regem magnum nec sic damnum
Pudoris sustinuit.

10. Quam sacrata et beata
Genetricis ubera,
Ex qua natus et lactatus
Est, qui regit sidera.

11. Ο mamillae, quibus ille
Parvulas nutritus est,

Iussu cuius mundi huius
Ornatus perfectus est.

12. protoplasti culpa cuncti
Gloriam amisimus,
Per consortem eius mortem
Geminam incurrimus,

13. Per Mariam, dum Messiam,
Eius natum, sequimur,
Immortales et aequales
Angelis efficimur.

14. Dei mater, fac gratanter
Tua nos sollemnia
Celebrarc et vitare
Carnis desideria.

15. Virgo mitis, impeditis
Libertatem postula,

Pelle falsa et relaxa
Delictorum vincula. ⁵

16. Maris stella, seda bella,
Seda malos homines,

N e nos mergant aut dispergant
Mundi huius turbines,

17, In hoc mari dominari
Non permittas spiritus,
Quibus mentes imprudentes
Subruuntur funditus

18. Ex hoc freto tuo peto
Erui praesidio
Et postremo in supremo
Collocari gaudio.

19. Iter tutum per virtutum
Gradus mihi praepara,
Gressum leva, ne in saeva
Miser ruam tartara.

20. Magnum onus gesto pronus
Culparum congerie,

Onus grave, quod est pravae
Poena conscientiae.

21. Audiendo et videndo,

Verbis et operibus

Me destruxi et seduxi
Variis erroribus.

22. Virgo clemens, tuam gemens
Precor excellentiam,
Ut cunctomm delictorum
Mihi poscas veniam.

213. Mater bona, mente prona
Deprecor ac supplico,
Da virtutem, ut non nutem
Impetu daemonico,

24. Te requiro, ut a diro
Hoste me custodias
Et coronam sempiternam
Mihi dari facias,

 

