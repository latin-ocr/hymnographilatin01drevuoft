— 306

13. Hierusalem linquens sanctam,
civitatem optimam,
Vere est quae pacis visio,
descenderam Iericho,
Huius mundi ad defectum
totum dedi animum.

14. Insperate laqueatus
cecedi improvidus
In manus tandem latronum
dire saevientium,
Me quaerentum devorare
leonina rabie.

15. Captum, caesum, vulneratum,
spoliatum, miserum
Reliquerunt semivivum,

ad terram depositum,
Duris flatibus spirantem
peneque exanimem.

16. Sic et. omnis male captus,
saeculo qui deditus
Sanctae pacis visionem
dimittit Hierusalem,
Iericho, lunae defectum
adhuc tenens noxium,

17. Inde cadet in latrones,
videlicet daemones,

Vitiis misellum plagant,
virtutibus spoliant,

Immortalitatem demunt,
rationem nequeunt.

18. Iam [iacet] velut captivus,
cui nullus proximus,
Parens, notus vel amicus,
doloris qui conscius,
Nisi pius Deus meus,
super omnes providus,

19. Sacerdos currens transivit,
viso me praeteriit,
Perdidit compassionem

non sciens se hominem,
Pietatem habens nullam
seu misericordiam.

20. Ut sacerdos, sic levita
ipsa tenens devia,
Minor gradu, par in actu
simili exhibitu,
Mente transit ipse prava
cordis cum duritia.

21. Transieus Samaritanus
visum flexit placidus
Et respexit me iacentem,
lividum ac debilem,
Magna sua pietate
accessit humillime.

22. Custos qui Samaritanus,
Christus Dei filius,
Peccatores sauciatos
respexit iu filios,
A respectu pio cuius
recreatur spiritus,

23. Secum ducens iu iumentum
corpus quidem carneum
Ecclesiae, quo sanandum
ducimur, ad stabulum,
Plagis aptans legis vinum
gratiaeque oleum.

24. Respice nunc, Iesu Christe,
pietatis unicae,
Flecte visum tuum ad me,
flagito, piissime,
Ut respectus queam mea
plangere facinora.

25. Respexisti quondam Petrum
peccato obnoxium,
Qui respectus flevit dure
divino ex munere,
Ad gratiam restauratus
permansit apostolus.

26. Respexisti et latronem,

sceleratum hominem,

Ut te Deum maiestatis
fateretur humilis;
Meruit sic paradisi

tecum portas ingredi.

 

l

