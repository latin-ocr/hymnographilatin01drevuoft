—602—

398. (9.) Philomena.
Ι. Prooemium.

. Philomena, praevia

temporis amoeni,
Quae recessum nuntias
imbris atque caeni,
Dum demulces animos
tuo cantu leni,
Avis prudentissima,
ad me, quaes0, veni.

. Veni, veni, mittam te,

quo non possum ire,
Ut amicum valeas

cantu delinire,
Tollens eius taedia

voce dulcis lyrae,
Quem, heu, modo nequeo

verbis convenire.

. Ergo, pia, suppleas

meum imperfectum
salutando dulciter
unicum dilectum
Eique denunties,
qualiter affectum
Sit cor meum iugiter
eius ad prospectum.

. Quod si quaerat aliquis,

quare te elegi

Meum esse nuntium,
sciat, quia legi

De te quaedam propria,
quae divinae legi

Coaptata mystice
placent summo regi.

. Igitur, carissime,

audi nunc attente,
Nam si cantum volucris
huius serves mente,
Eius imitatio
spiritu docente
Te caelestem musicum
faciet repente.

6.

10.

De hac ave legitur,
quod, cum deprehendit
Mortem sibi proximam,
arborem ascendit
Summoque diluculo
sursum rostrum tendit
Diversisque cantibus
totam se impendit.

Cantilenis dulcibus
praevenit auroram,
Sed cum dies rutilat
circa primam horam,
Elevatur altius
vocem in sonoram,
In cantando nesciens
pausam sive moram.

Circa vero tertiam
quasi modum nescit,
Quia semper gaudium
cordis eius crescit,
Fere guttur rumpitur,
sic vox invalescit,
Et quo cantat amplius,
et plus inardescit.

Et cum in meridie
sol est in fervore,
Tunc disrumpit viscera
nimio clamore,
Oci, oci clamitat
illo suo more
Sicque sensim deficit
cantus prae labore.

Sic quassatis organis
huius philomenae,
Rostro tantum palpitans
fit exsanguis paene,
Sed ad nonam veniens
moritur iam plene,

Cum totius corporis
disrumpuntur venae.

 

