—169—

13. Hic sub humana specie· coruscans
Vile praesaepis voluit cubile
Ferre, quo sese dare nuntiaret

Pascua pastor.

14. Gaudeat caeli chorus, ut creator
Eius antiquum numerum novaret,
Ipse descendit, simul et superbum

Sterneret hostem.

15. Terra laetetur radiata tanti
Luminis tractu· genus et redemptum
Vota gratanti voveat feratque

Debita mente,

16. Christe, regnorum dominator, auge
Principi nostro decus et triumphos
Eius et prolem bene cum pudica

Coniuge salva,

17. Sponsa quo felix tua sub patronis
Polleat tantis merito locoque
Praeminens mundo maneatque longa

Pace fidelis.

18. Christe, da nobis tua iussa vero
Corde sectari simul et beatis
Actibus vitae nitidum mereri

Stemma perennis.

19. Praestet hoo nobis deitas beata
Patris et nati pariterque sancti
Spiritus, summa pietate regnans

Omne per aevum.

Cod. Vatican. Reg. 469. (ol. Sangallen.) saec. 9. ex. A. — Cod- Sangallen.
869. saec. 9. ex. B. -— 8, 3 studii eamus korrig. in studeamus A. —— 8, 4
lucis A. -— 10, 3 pregnas A. — 11, 4 ministrans A. — 14, lGaudeant A. —
17, 3 longo A.

122. (2.) Sabbato Quattuor 'remporum

Adventus Domini.

R. Omnipotentem
Semper adorent
Et benedicant
Omne per aevum

