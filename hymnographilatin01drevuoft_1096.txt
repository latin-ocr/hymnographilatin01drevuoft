5.

s]

—— 538—

Te, o turba generosa,
Praeit illa florens rosa,
Sola rosa principalis,
Nec est ibi rosa talis,
Quae sit sibi coaequalis,
Mater tota curialis,
Quae tulit caeli dominum.
Ipsa est dilecta mea
Vos praecedens in chorea,
Cuius nomen et persona
Sua lucent in corona,
Quam inscripsit Deus pater,
Haec est illa Iesu mater,
Maria, virgo virginum.

Haec vos praeit cum honore,
'l'rahens suo vos odore,
Ferens signum vexillare
Modulatur vobis clare,

Per floreta, per roseta
Promit vobis carmen laeta,
Cantantes subsequimini.
Summas voces angelorum,

Omne genus musicorum,

Haec suprema philomena

Sua vincit cantilena,

Quam sequentes condecenter

Diligenter et ardenter
Dilectum complectimini,

. Dulcis sponsus, qui vos amat, 10.

Sic ad vos de throno clamat:
Ο dilectae, o sodales,
Sponsae meae speciales,

Me videte, me habete,

ι Memet ipsum possidete,

sentite, perfruimini.
Per meipsum vos complector
Et in vobis condelector,
Ο victrices, e felices,
Meae carae dilectrices,
Vester ego sum et ero,
Quem amastis corde mero,
Mc sponsum osculamini.

8. Ad hanc vocem, o athletae,

Laetas aures adhibete,
Quid decantet, peraudite
Et post agnum mitem ite,
Novis stolis decoratae
Post dilectum ambulate
Cantantes cum tripudio:
Eia, modo iubilemus,
Laudem Deo decantemus,
Qui a mundo nos protexit
Et de mundo nos transvexit,
Nos de terris adunavit
Et in caelis coronavit,
Nos implens omni gaudio.

. Exsultemus et laetemur

Et cum agno iucundemur,

Delectemur, epulemur,

Novo cantu modulemur.

Hic est annus iubilemus,

O quam suavis es, o Deus!
Post te ardenter currimus.

Aestuantes prae amore

Nos consperge dulci rore,

Sponse noster praedilecto,

Trahe nos post te directe,

Te sitimus, te sentimus,

In cor tuum omnes imus,
De vena vitae bibimus,

In te omnes commoramur,
Te in nobis amplexamur,
Vultum tuum contemplamur,
Quem amantes inflammamur ·
Et nos satis admiramur,
Quod de te non satiamur,
Excedis enim omnia.
Tibi laudem cum Maria.
Quae nos duxit in hac via,
Nostro damus salvatori,
Pro quo dulce fuit mori,
Qui amasti, qui iuvisti,
Qui ad te nos pertraxisti,
Tibi sit laus et gloria.

 

 

