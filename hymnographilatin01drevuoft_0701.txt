-- 145 —

2. Sint semper istam supra domum, Domine,

Tui aperti, deprecamur, oculi,
Auresque tuae sint intentae iugiter
Diem per omnem noctis 'et in tempore,
Tuoque semper ore benedicito.

3. Sit angelorum hic alta frequentia,
Descendat omnis huc caelestis gratia,
Diffusa sancto largiente spiritu,
Vultu sereno sancta semper trinitas
Pio favore dignetur inspicere,

4. Nubes sacrata, quae pendens incubuit
Deo iubente supra tabernaculi
Tectum, beatus quod Moyses in eremo
Fixit, precamur, huius aulae moenia
Adflata sancto perfundat spiramine.

5. Famosa, dudum quae replevit atria
Templi dicati, nebula perlucida
Orante puro Salomone pectore,
Hanc missa, Christe, caeli de cacumine
Domum fecundet sempiterno munere.

6. Quicunque tuum sanctum nomen supplici
Plenoque corde precatusque fuerit
Huius in aedis sancto domicilio,

Te largiente sit liber a crimine3
Exclude pestem, morbos omnes dilue.

x]

. Tuo sacrato hic depasti corpore
Tuoque sancto satiati sanguine,
Ab hoste tuo defensi munimine
Laeti fideles sortiantur servuli
Vitae perennis sine fine gaudia.

8. Rerum creator, Iesu, patris unice,
Mundum cruore salvas qui purpureo,
Peccata tollis solus qui pestifera,
Dignare tuos munere gratuito
Ad astra caeli mittere ruricolaS.

Ω. Sit semper alta Deo patri gloria,
Omnis potestas sit dilecto filio
sanctoque semper gloria paraclito,
Honor et virtus, laus, decus, imperium
Et nunc et ultra sit per cuncta saecula.

Ι Dreves, Lateinische Hymnendichter. 11.

10

