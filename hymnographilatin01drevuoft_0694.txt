12.

13.

14.

15.

16.

17.

18.

19.

—138—

Angelus, ecce, Domini praefulgidus
Sedens in albis revoluto lapide

Illas refovit talibus alloquiis:

Quid vos in antris viventem cum mortuis
Quaeritis? ipse surrexit, ut dixerat.

En, ecce locus, ubi fuit positus
Dominus; ite, dicite discipulis:
Surrexit, autem Gallilaem petiit,
Destruxit eum, qui mortis imperium
Habebat ante, sicut ipse dixerat.

Ibant alacri pectore feliciter,
Occurrit illis lesus, mundi gloria,
Mitis, suavis ac desiderabilis,
Totus benignus, dulce desiderium,
Salus perennis aeternorum‘ civium,

Spes namque mundi salutaris unica,
Fons, vita, virtus sempiterna veritas,
Pietas ardens, omnis consolatio,
Vultu sereno solis super radio
Dixit: Avete‚ sanctis mulieribus.

Illae sacratos ac desiderabiles
Sanctosque pedes tenuerunt dulcius,
Dedere strictim basia melliflua,
Plantas beatas non cessabant lambere
Per mille vices venerandis labiis.

O quam beatas, felices, lectissimas
Quapropter istas mulieres dixerim!

Sed nullus inest mihi sermo facilis,

Qui possit harum saltem summum tegminis
De laude filum promulgando tangere.

Istos sacratos patriarchae nobiles,
Multi prophetae, reges et pontifices
Pedes videre voluerunt anxie,

Sed non viderunt, quos felices feminae
Dulci retentu meruerunt stringere.

Tunc Iesus illis, totus bonus Dominus,
Dixit: Nolite iam ultra pavescere,
Sed ite, meis dicite discipulis,

In Gallilaeam montis in cacumine
Eant, ibique me videbunt pariter.

 

