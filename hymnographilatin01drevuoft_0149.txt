 

u 143 —

haec sit translatio, quam nostra et Gallicana frequentat ecclesia.
Quam si ex eorum dictis diiudicare velimus, qui translationum diversi-
'tates nobis aperuerunt. longe ab universis interpretationibus dissidebit
et nullam, ut arbitror, auctoritatis dignitatem obtinebit. In qua quidem
adeo longaevae consuetudinis usus iam praevaluit, ut, cum in ceteris
correcta beati Hieronymi teneamus exemplaria, in psalterio, quod
maxime frequentamus, sequamur apocrypha.

Hymnorum vero, quibus nunc utimur, tanta est confusio, ut, qui
quorum sint, nulla vel rara titulorum praescriptio distinguat, et si
aliqui certos auctores habere videantur, quorum primi Hilarius et
Ambrosius exstitisse creduntur, deinde Prudentius it plerique alii,
tanta est frequenter inaequalitas syllabarum, ut vix cantici melodiam
recipiant. sine qua nullatenus hymnus consistere potest, cuius descriptio
est laus Dei cum cantico, Plerisque etiam solemnitatibus addebas
deesse proprios hymnos, utpote innocentum et Evangelistarum seu
illarum sanctarum, quae virgines vel martyres minime exstiterunt.

Nonnulles denique asserebas esse, in quibus nonnunquam hos,
a quibus decantantur, mentiri necesse sit, tum videlicet pro temporis
necessitate, tum pro falsitatis insertione. Casu quippe aliquo vel
dispensationem modo saepius praepediti fideles constituta horarum
tempora vel praeveniunt vel ab ipsis praevenientur, ut de ipso saltem
tempore mentiri compellantur, dum videlicet aut nocturnos die aut
diurnos nocte hymnos decantant. Constant quippe, secundum prophe-
ticam auctoritatem et eeclesiasticam institutionem nec alaude Dei
noctem ipsam vacare, sicut scriptum est: Memor fui nocte nominis
tui, Domine, et iterum: Media nocte sumebam ad confitendum tibi,
hoc est ad laudandum te3 nec septem reliquas laudes, de quibus idem
meminit propheta: septies in die laudem dixi tibi, nisi in die
persolvendas esse. Quarum quidem prima, quae matutinae la‘udes
appellantur, de qua in eodem scriptum est propheta: In matutinis,
Domine, meditabor de te, in ipso statim diei initio illucescente aurora
seu lucifero praemittenda est3 quod etiam in plerisque distinguitur
hymnis. Cum enim dicit: Nocte surgentes viyilemus omnes, et iterum:
Noctem canendo rumpimus, vel: Ad confitendum suryimus morasque
noctis rumpimus, et alibi: Nox atra rerum contenit terrae colores
omnium, vel: Nam lectulo consurgimus noetis quieto tempore, et
rursum: Ut quique horas noctium nunc concinendo rumpimus, et
similia: ipsi sibi hymni, quod nocturni sunt, testimonium praebent.
Sic et matutini seu reliqui hymni proprii temporis, quo dicendi sunt,
institutionem nonnunquam profitentur, verbi gratia eum divitur: Ecce,
iam noctis tenuatur umbra, et iterum: Lux, ecce, sao-ait aurea, vel:
Aurora iam sparyit polum, seu: Aurora lucis rutilat, et alibi: Ales
diei nuntius lucem propinquam praecinit, vel: Ortus refulyet lucifer,
et si qui sunt huiusmodi, ipsi nos instruunt hymni, quo tempore sint
cantandi, ut, si eis videlicet sua tempora non observemuS, in ipsa
eorum prolatione mendaces inveniamur. Hanc tamen observantiam
non tam neglegentia plerumque tollit qnam necessitas aliqua vel

