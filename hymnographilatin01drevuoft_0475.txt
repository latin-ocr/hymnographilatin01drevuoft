15.

16.

17.

18.

19.

—469—

Aquinensem clericum
A daemone vexatum,
Ne carnis edulium
Sumat, per mandatum
Stringis, nec ulterius
Ordines accedat,
Ne fortassis acrius
Daemon eum laedat.

Theopropus nomine,
Vir per te conversus,
Tuam dum quadam die
Cellam est ingressus,
Flesti amarissime
Et, dum causam quaerit,
Dicis: o carissime,
Claustrum illud perit.

Frater, qui tibi ferre
Flascones debebat

Duos, in itinere
Unum abscondebat,

Quem dum pro hoc clanculo
Culpas delinquentem,

In absconso vasculo
Reperit serpentem.

Qui a monialibus
Mappulas acceptas
Abscondebat‚ talibus
Verbis fratrem tractas:
Certe praesens fueram,
Has dum accepisti,
Quodque eas videram,
In sinum abscondisti.

Fratrem, quem superbiae
Spiritus tentavit,

Qui lucernae lumine
Tibi ministravit,

Non parum sed acriter
Pro hoc increpasti:
Signa cor tuum, frater,

Male cogitasti.

20.

21.

22.

23.

24.

Dum consumptis panibus
Fratres conturbantur.
increpationibus
'suis animantur
Et si minus hodie
Panos sunt inventi,
Cras farinae modii
Patebunt ducenti.

Fratribus, quos miseras
Claustrum construendo,
Sicuti promiseras,
Ad hos veniendo,
Quadam in visu nocte
Tu apparuisti,
Quomodo construere
Debeant, monstrasti.

Moniales feminae
Satis ostendebant,
Tua sancta famina
Quantam vim habebant,
Dum pro linguae vitio
Fit a Deo rata
Excommunicatio
Illis comminata.

Ad parentes suos it
Monachus non sane,
Nam dum sine tua fit
Benedictione,
Sepulturae traditum
Terra bis proiecit,
Donec sibi aditum
Deus per te fecit.

Monacho instabili,
Claustrum qui exivit,

Patre venerabili
Orante occurrit

Draco sat horribilis
Dei iussione,

Fitque frater stabilis
In promissione.

