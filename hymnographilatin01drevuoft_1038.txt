—480—

17. Ο patrona, mihi dona
Cingi zona aurea,
Da successum, fer oppressum
Atque fessum recrea.

18. Stirps Iessaea, dux astraea,
Mea terge scelera,
Et mundana ac humana
Clemens sana vulnera.

19. Ο regina, huc festina,
Plagis vina inice,

De olivo compassivo,
Donec vivo, refice.

20. Cor compunge, mentem unge,
Vino iunge oleum.
Des amorem in auctorem
Et da florem niveum.

21. A terrenis nos venenis,
Virgo lenis, libera,

Medicamen et solamen
Vulneratis praepara.

22. Stirps regalis, dux vitalis
Nos a malis eripe,
A peccato defensato
Mortis fracto principe.

23. Radianti et flagranti
Igne sancti spiritus

Ruiturae et impurae
Carnis ure fremitus.

24. Reluctantis et obstantis
' Blanda carnis iurgia
Tu compesce pia prece

Mediatrix regia.

25. Maris stella, caeli cella,
Interpella filium,
Ut placatus rex beatus
Praestet nunc auxilium.

26. Speciosa caeli rosa,
Gloriosa domina,
Corruptelae et querelae
Nostrae dele crimina. Ι -

27. Roga gratis vultum patris
Pro peccatis omnium,

Et discordes fac concordes

Tergens sordes mentium.

28. Mater Dei, in qua rei
Habent spei plurimum,
Nos dignare transportare
Mundi mare maximum.

29. Ne erremus, te videmus,
Assis remus, anchora,
Et ignaris largiaris
Nobis maris litora.

30. Dux credentum, spes iacentum
lube ventum conteri,
Sis conductus, ne nos fluctus
Poenis mergant inferi.

31. Stella maris, quae probaris
Stellis 'claris clarior,
Vere pura creatura,
Ipsis caelis purior.

32. Stella lucens, nos conducens,
Nostra mulcens pectora,
Da quieta et repleta
Pace laeta tempora.

33. Urbs conclusa, nos excusa
Prece fusa filio,
Et repelle vim procellae
Tuae stellae radio.

34. Vultu leni princeps vem’
Nazareni agminis,
Nos de portis trahe mortis,
Turris fortitudinis.

35. Iustos tege, reos rege,
Mater novae gratiae,

Nos circumda, nos emunda
Lavans unda veniae.

Hiernach Pater Deus, fili Deus USW. und letztlich XII, 26—40.
Pars XV = Rhythm. VII, 1; XIII, 1—9: 12-223 X, 31—36. Dann
Quod optamus usw., Pater Deus usw. und endlich:

1. Bona mater, per quam frater
Nobis noster auctor est,
Qua reatus expiatus,
Ex qua Deus natus est.

2. Propter illum, quem pusillum
Lactavisti, subveni,
Nos accessu et successu
Dona Iesu Domini.

3. Fili bone. menti pronae

Bonum omne tribuas,
Propter matrem sospitatem

Atque pacem annuas.

4. Actiones et sermones

Nobis dones regere

Et peccatis emundatis
Vultum patris cernere.

 

