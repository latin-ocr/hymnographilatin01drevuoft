—488—

3. O mons clausae mentis, tu assidue pulchram faciem aperuisti
in speculo columbae.

4. Tu in absconso latuisti, inebriatus odore florum, per cancellos
sanctorum emicans Deo, ’

5. Ο culmen in clavibus caeli, quod propter perspicuam vitam
mundum vendidisti, hoc certamen, alme confessor, semper habes in
Domino.

6. In tua enim mente fons vivus clarissima luce purissimos
rivulos eduxit per viam salutis.

7. Tu magna turris ante altare summi Dei et huius turris
culmen obumbrasti per fumum aromatum.

8. Ο Disibode‚ in tuo lumine per exempla puri soni membra
mirificae laudis aedificasti in duabus partibus per filium hominis,

9. In alto stas non erubescens ante Deum vivum et protegis
viridi rore laudantes Deum ista voce:

10. O dulcis vita et o beata perseverantia, quae in hoc beato
Disibodo gloriosum lumen aedificasti in caelesti Ierusalem!

11. Nunc sit laus Deo in forma pulchrae tonsurae viriliter
operante

12. Et superni cives gaudeant de his, qui eos hoc modo
imitantur. ’

331. (ὅ.) De Sancto Euchario Sequentia.

1. Ο Euchari‚ inclita via ambulasti, ubi cum filio Dei mansisti,

³ illum tangendo et miracula eius, quae fecit, videndo.

2. Tu eum perfecte amasti, cum sodales tui exterriti erant pro
eo, quod homines erant, nec possibilitatem habebant bona perfecte
intueri.

3. Tu autem in ardente amore plenae caritatis illum amplexus
es, cum manipulos praeceptorum eius ad te collegisti.

4. Ο Euchari‚ valde beatus fuisti, cum verbum Dei te in igne
columbae imbuit, ubi tu quasi aurora illuminatus es et sic funda-
mentum ecclesiae aedificasti.

5. Et in pectore tuo coruscat dies, in quo tn'a tabernacula
supra marmoream columnam stant in civitate Dei.

6. Per os tuum ecclesia ruminat vetus et novum vinum,
videlicet poculum sanctitatis.

7. Sed et in tua doctrina ecclesia effecta est rationalis ita,
quod supra montes clamavit, ut colles et ligna se declinarent ac
mamillas illius sugerent.

8. Nunc in tua clara voce filium Dei ora pro hac turba, ne

in caeremoniis Dei deficiat, sed ut vivens holocaustum ante altare
Dei fiat.

 

 

