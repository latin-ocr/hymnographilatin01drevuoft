10.

11.

13.

14.

—438—

Multa de te sunt prophetae
Locuti praesagia,

Non ignari singulari
Te ditandam gratia.

Nam qui nasci atque pasci
Tua carne voluit.

Nec scripturis ntc figuris
Tuas laudes tacuit.

Prima parens sensu carens
Meruit interitum,

Dum serpenti se fallenti
Credit gustans vetitum.

Causa plane tu humanae
Salutis praecipua,

Tua causa quondam clausa
Patet caeli ianua.

Nam spernendo ct cavendo
Blandimenta saeculi,

Quod est mirum, caput dirum
Contrivisti zabuli.

Serpens dirus suum virus
Evae dando nocuit,

Sed prudentem tuam mentem
Fallere non potuit.

Tu primatum et ducatum
Gerens continentium
Casti gregis chorum regis
Per callem egregium.

. Mundi florem eontra morem

Tui spernens generis
Carnis curam et naturam
Cohibendam suggeris,

Viam rectam et perfectam
Pandens te sequentibus,

Ut modestis et honestis
Se perornent moribus.

Nam mundana prorsus vana
Docuisti gaudia,

Fugitiva ct nociva,
Falsa, deceptoria.

15.

16.

17.

18.

19.

21.

22.

23

Mater Eva morte saeva
Prolem suam perdidit;

Tua fides, qua renides,
Nobis vitam reddidit.

Tu praeclarus es thesaurus
Omnium charismatum,

Sane plenus et amoenus
Hortus es aromatum.

Fons redundans, reos mundans
Aquarum viventium,

Hinc qui bibunt, non peribunt
Sed habent remedium.

Fons signatus, non turbatus
Bestiarum pedibus,

Non confusus, red conclusus
Divinis virtutibus.

Exquisitis margaritis
Ornantur monilia,

Sed tuorum plane morum
Exstat maior gratia.

Solent mire delinire
Vernantes areolae3

Quam plus grata vernant sata
Caelestis agricolae!

Flores verni solent cerni
Voluptate nimia3

Tu delectas mentes rectas
Praecellenti gratia.

Nam si flores dant odores
Et decorem proferunt, ι

Mox marcescunt et arescunt
Nec durare poterunt.

Tuus viror, quem plus miror,
Non est corruptibilis,

Nec marcescit nec decrescit,
Sed est immutabilis.

Tua fama thymiama.
Balsamumquc superat,
Dum fraglascit‚ mentes pascit

Et a morte liberat.

 

