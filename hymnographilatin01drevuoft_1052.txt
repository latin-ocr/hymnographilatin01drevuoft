—494—

3238. (1.) Rhythmus Heri-adis abbatissae,

per quem Hohenburgenses virgunculas amabiliter salutat et ad veri

sponsi fldem dilectionemque salubriter invitat.

1. Salve, cohors virginum

Hohenburgiensium,
Albens quasi lilium,
Amans Dei filium.

. Herrat devotissima,

Tua fidelissima
Mater et ancillula,
Cantat tibi cantica.

·. Te salutat millies

Et exoptat in dies,
Ut laeta victoria
Vincas transitoria.

. O multorum speculum,

Sperne, sperne saeculum,
Virtutes adcumula,
Veri sponsi turmula.

. Insistas luctamine

Diros hostes sternere,
Te rex regum adiuvat,
Quia te desiderat.

. Ipse tuum animum

Firmat contra zabulum,
Ipse post victoriam
Dabit regni gloriam.

. Te dec-ent deliciae,

Debentur divitiae,
Tibi caeli curia
Servat bona plurima.

. Christus parat nuptias

Miras per delicias,
Hunc exspectes principem
Te servando virginem.

. Interim monilia

Circumdes nobilia
Et exornes faciem
Mentis purgans aciem.

10.

11.

12.

13.

14.

15.

16.

17.

18.

Christus odit maculas,
Rugas spernit vetulas,
Pulchras vult virgunculas,
Turpes pellit feminas,

Fide cum turturea
Sponsum istum redama,
Ut tua formositas

Fiat perpes claritas.

Vivens sine fraudibus
Es monenda laudibus,
Ut consummes optima
Tui gradus opera.

Ne vacilles dubia
Inter mundi flumina,
Yerax Deus praemia
Spondet post curricula.

Patere nunc aspera
Mundi spernens prospera,
Nunc sis crucis socia,
Regni consors postea.

Per hoc mare naviga
Sanctitate gravida,

Dum de navi exeas,
Sion sanctam teneas.

Sion turris caelica,
Bella tenens astria,
Tibi fiat statio
Aeto vitae spatio.

lbi rex virgineus

Et Mariae filius
Amplectens te redamat,
A maerore relevat.

Parvipendens omnia
Tentatoris iacula
'l‘unc gaudebis iugiter
lubilando suaviter.

 

 

