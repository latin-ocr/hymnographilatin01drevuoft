115.

116.

117.

118.

119.

120.

—640—

Ave, mater praevignorum‚

Ave, bibax divinorum
Fluentorum spongia,

Tu es rubus ardens igni

IuventutiS, sed insigni
Salva pudicitia.

Ardet in te calens aetas
Iuventutis, sed tu metas
Iuveniles praeteris,
Nam nativus in te calor
Flagrat, sed te nullus squalor
Foedae foedet Veneris.

Ave, cuius lanae floccum
In regale vertit coccum,
Qui floccat et fulminatz,
Ave, per quam spoliatur
Mortis carcer et is datur,
Qui mortem exterminat.

Ave, virgo, quia per te
Portae caeli sunt apertae,
Per te caelum aeneum
Emollitur et mollitum
Rorem fundit concupitum
Et madorem melleum.

Ave, quae nos a draconis

Imposturis et leonis
Eruisti rabie3

Vivi panis te canistrum

Confitemur et registrum
Totius ecclesiae.

Ave, per quam fit creator
Creaturae ministrator,
Dominus mancipium,
Rei iudex rei Iesus,
Rhetor primus puer blesus,
Verbum participium.

. Ave, virgo, mortis frenum,

Plenum, immo superplenum
Vitae promptuarium,

Ave, mater, arx timenti,

Quae vitalis es frumenti
Vitale granarium.

122. Ave, per quam mors mor·

detur,
In qua tota continetur
Annona fidelium,
Is, qui caelos fabricavit,
Tuum sibi dedicavit
Ventrale palatium,

123. Ave, virgo, quae paventi
Pax es et fons sitienti,
Flenti facitergium,
Tu virtutis es exemplum,
Dei penus, Dei templum
Et gazophylacium.

124. Ave, per quam insons reus

Et per quam fit noster Deus
Noster convicaneus,

Per te magnus minoratus,

Per te papa fit legatus,
Primas suffraganeus.

125. Per te fit sol hypogaeas,

Dum de caelo lapsus Deus
Carnis toga tegitur;
Sic noctescit, sed psalmista
Teste sicut dies ista
Nox illuminabitur.

126. Fulgor solis aeternalis
Umbra glebae virginalis
Involutus conditur,
Nulla tamen hac eclypsi
Pulchritudo vel lux ipsi
Cynthiae detrahitur.

127. Per te leo fit agnellus, ·
Dominator domicellus
Et antiquus pusi03

Tu de colle facis callem,

De praerupta monte vallem
Et viam ex invio.

128. Sol in sacco clanculatur
Et ventrali trutinatur
Statera divinitas,
Lumen limo temperatur,
Deitate penulatur
Mortalis infirmitas.

 

