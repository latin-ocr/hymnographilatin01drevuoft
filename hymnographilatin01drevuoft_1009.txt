—451—

25. Sit voluntas, nam facultas
Tuum velle sequitur,

Quidquid voles, tua proles
Dare non morabitur.

26. Virgo pulchra fulgens ultra
Cuncta caeli sidera,
Postulamus‚ ut sumamus

Per te vitae munera.

27. Curam gere, ut videre
Mereamur filium,
Quaere pacem, ne minacem
Vibret in nos gladium.

28. Meam vitam fac munitam
Fide et operibus,
Ut ad cenam intrem plenam
Bonis immortalibus.

29. Dei verbum, qui superbum
Cruce vincens zabulum
Expiasti protoplasti
Noxa tuum populum,

30, Α malignis pro indignis
Patiens 'crudeli-a,
Ut terrenos et egenos
Sublimares gloria.

’ 31. Rex caelestis, sic modestis

Mc perorna moribus,
Ut bonorum aeternorum
Dignus sim muneribus.

32. Munimentum sit credentum
Eius intercessio,
Quae te pavit ct gestavit
Sacrosancto gremio.

33. Reis parce. qui ab arce
Missus es aetherea
Carne sumpta, ut corrupta
Restaurares terrea.

34. Tua mundet et fecundet
Corda nostra gratia,
Ut virtutum ferant fructum
Expellendo vitia.

35. Innocenter et prudenter
Fac nos cuneta gerere,
Ne phantasma tuum plasma
Possit ullum fallere.

36. Fac me cautum atque promp-
tum
In hoc vitae stadio,
Ut per fletus fruar laetus
Summae pacis bravio.

Rhythmus XIV.

'1. Stella maris, singularis
Mater excellentiae,
Quae post natum principatum
Tenes sanctimoniae

2 Mediatrix, summi patris
Ex qua nasci genitus

Est di gnatus, per quem datus
Est ad vitam reditus.

3. Roga Christum, ut auditum
Praebens te colentibus
Nos gubernet et exornet
Gratiae muneribus,

4. Salve virgo, quae nos iugo
Absolvisti criminis,
Quo ligavit nos et stravit
Primi lapsus hominis.

5. Iesse virga, omnis lingua
Debet te percolere,

Tibi gentes debent grates

Atque laudes reddere.

6. Nam dum verbum sempiternum
Summi patris generas,
Tuo partu a reatu
Nos antiquo liberas.
29*

