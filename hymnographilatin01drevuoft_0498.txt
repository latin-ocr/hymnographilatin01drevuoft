—492—

lO. En, singulariter mihi dilecti,
Cuncti poenaliter sunt hic affecti,
Virtutum meritis per hoc repleti,
Nunc caeli praemiis semper sunt laeti.

11. Est mihi patiens pauper acceptus,
Clarus hic insolens semper despectus,
Mundo, quod inclitum est, honoratur,
Mihi ut foetidum abominatur.

12. Ο si perpenderes mea promissa,
Libens appeteres quaeque molesta,
Posses ut consequi gaudia caeli,

Quae habent singuli hic pro me passi.

13. En, pacis tempore plures amici
Pugnae sub onere probantur ficti.
Sic vere noscitur adversitate,
Fidus quis dicitur prosperitate,

14. Nil mihi carius vales praestare,
Tibi quam funditus renuntiare,
Cuncta contraria sponte sufferre
Haecque ut munera mihi offerre.

15. Si nam iniquitas non dominetur,
Felix adversitas semper meretur;
Est via regia haec electorum,
Ducens ad atria regni caelorum.

16. Hic patientiam, Iesu, largire
Tuamque gratiam hic impertire,
Meis in omnibus tua voluntas
Sit gravaminibus summa voluptas.

17. Hic tibi studeam, o, conformari,
Hic cruce valeam, o, terminari,
Ut qui supplicio tibi sodalis,
Caeli convivio sim commensalis.

18. Da hoc, ingenite rerum creator,
Da, unigenite mundi salvator,
Daque, paraclite, utrius amor,
T ibi perpetue sit laus et honor.

cod. Carolffiwllian. 368 mit Mel. — lO, 1 delecti. —- 151, ‘2 Pugna.

 

 

