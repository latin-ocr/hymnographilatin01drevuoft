—183—

Quidquid tellus habet, pontus atque aethera claudunt,
Et quidquid sentit, sapit, est et vivit ubique,

Omnia nempe tua sapientia condita fulcit,

vivificat, servat valido et regit onmia nutu.

10 Fac- me, summe pius, toto te corde fateri,

Te sermone loqui, te discere dogmate recto,
Quaerere te manibus pura te et mente precari.
Tu via, tu virtus, tu vita et ianua vitae,

Tu merces operis, tu factor, tu quoque doctor,

15 Da mihi nunc veniam misero et mea crimina laxa,
Fac me velle bonum, scire actu et rite probare
Sicque tuum laetum tribuas tunc cernere vultum
Perpetuo et vera me gaudia carpere fructu.

Collect. ms. Fuldense saec. 10. Cod. Eremiten. 266. -<· lzrowerus p. 9:
Diimmler 11, 175.

134. (3.) Versus more Litaniae facti.

Arbiter omnitenens, rerum tu summe creator,
Aspice de superis, omnipotens genitor.
Omnipotens genitor, ex quo sunt omnia, vere
Principium aeternum⁷ tu miserere tuis.
5 Filius ipse Dei, per quem sunt condita cuneta,
Tu clemens nostras suscipe, quaeso, preces.
Spiritus alme Dei, caeli terraeque repertor,
In quo sunt cuncta, tu pia vota vide.
Trinus personis, natura conditor unus,
10 Ο Deus altithrone, semper adesto pius,
Clara Dei genetrix, sanctissima virgo Maria,
Ora pro nobis rite favendo Deum.
Pro nobis poscas, Michael archangelus, ipse
Et Gabriel fortis et Raphael medicus.
15 Cum aethereis turmis placantes sceptra superna
Propitium nobis celsithronum facite.
Zachariae natus praeco cunctique prophetae
Et sancti patres, conciliate Deum.
Coetus apostolicus, Christi comitatus honestus,
20 Tu precibus nobis limina pande poli.
Claviger aethereus Petrus Paulusque magister,
Andreas, Iacobus atque Iohannis amor.
Thomas cum Iacobo, Philippus, Bartholomaeus,
Mattheus et Simon, Thaddeus et Mathias.
25 Doctrina gratulans rutilans et sanguine rubro,
Victorum alme chorus, nos rege tu monitis,

