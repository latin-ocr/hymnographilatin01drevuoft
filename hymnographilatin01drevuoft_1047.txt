— 489 -

3:32. (9.) Sequentia de Sancto Maximino.

1. Columba aspexit per cancellos fenestrae, ubi ante faciem eius
sudando sudavitl) balsamum de lucido Maximinus.

2. calor solis exarsit et in tenebris resplenduit, unde gemma
surrexit in aedificatione templi purissimi cordis benevoli.

3. Iste turris excelsa, de ligno Libani et cypresso facta,
iacyntho et sardio ornata est, urbs praecellens artes aliorum artificum.

4. Ipse velox cervus cucurrit, ad fontem purissimae aquae,
fluentis de fortissimo lapide, qui dulcia aromata irrigavit.

5. Ο pigmentarii, qui estis in suavissima viriditate hortorum
regis ascendentes in altum, quando sanctum sacrificium in arietibus
perfecistis.

6. Inter vos fulget hic artifex, paries templi, qui desideravit
alas aquilae osculando nutricem sapientiam in gloriosa fecunditate
ecclesiae.

7. Q Maximine, mons et vallis es et in utroque alta aedificatio
appares, ubi capricornus cum elephante exivit et sapientia in
deliciis fuit.

8. Tu es fortis et suavis in caeremoniis et coruscatione altaris
ascendens ut fumus aromatum ad columnam laudis.

9. Ubi intercedis pro populo, qui tendit ad speculum lucis,
cui laus est in altiS.

333. (10.) De Sancto Ruperto.

1. Ο Ierusalem, aurea civitas, ornata regis purpura,

2. Ο aedificatio summae bonitatis, quae es lux nunquam
obfuscata!

3. Tu enim es ornata in aurora et in calore solis.

4. Ο beata pueritia, quae rutilas in aurora, et 0 laudabilis
adulescentia, quae ardes in sole!

5. Nam tu, 0 nobilis Ruperte‚ in his sicut gemma fulsisti,
unde non potes abscondi stultis hominibus, sicut nec mons valli

celatur.
6. Fenestrae tuae, Ierusalem, cum topazio et saphyro specialiter

sunt decoratae.

7. In quibus dum fulges, o Ruperte, non potes abscondi tepidis
moribus, sicut nec mons valli, coronatus rosis, liliis et purpura in
vera ostensione.

8. Ο tener flos campi et o dulcis viriditas pomi et o sarcina
sine medulla, quae non flectit pectora in crimina!

¹) sudan Hs.

