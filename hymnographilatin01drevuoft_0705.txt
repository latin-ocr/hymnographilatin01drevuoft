11.

12.

13.

14.

15.

16.

18.

19.

20.

--- 140 —

Lugere modo me permitte, Domine, ·

Mala, quae gessi, reus ab infantia,

Lacrimas mihi tua dona gratia
Cordis ab imo.

Meis, ut puto, vitiis tartarea

Tormenta multis non valent sufficere.

Nisi succurrat, Christe, tua pietas
Misero mihi.

Nullum peccatum super terrae faciem

Potest aut scelus inveniri quodpiam,

A quorum non sim inquinatus faecibus
Infelix ego.

Ortus, occasuS, aquilo, septentrion.

Caelum terraque, mare, fontes, flumina,

Montes et colles, campi, mixta rosulis
Lilia, flete.

Plangite meeum, astra rutilantia,

Mecum mugite, bestiae silvicolae,

Dicite: Tu es miser, qui sub impio
Crimine gemis,

Quis me de manu Cocyti flammivomi

Erui potest, nisi patris unica

Proles, quae mundum pretioso sanguine
Iure redemit?

. Redemptor mundi, unica spes omnium,

Aequalis patri sanctoque spiritui,
Trinus et unus Deus invisibilis,
Mihi succurre.

Si me subtili pensas sub libramine,

Spes in me nulla remanet fiduciae,

Sed, rogo, tua me salva potentia,
Filius Dei.

Tolle peccatum. dilue facinora

Ablue sordes donoque charismatum,

Instaura meum clementer pectusculum
Munere tuo,

Veniam peto non meis de meritis
Fisus, sed tua certus de clementia,
Qui bona reis pietate solita

Gratis impendis.

