-114—

Quorum usus nulli prorsus
generat fastidium,
Sed utentem ad utendum
90. magis reddit avidum.
Ibi clara coram illo,
qui lux est fidelium,
Miseratrix semper esto,
memor tui memorum.
95. Ante fores tuae domus
pulso pauper annullum,
Imbecillis, inops, habens
cor et corpus tabidum
Et in tantum, ut plus possis
700. videre quam Lazarum.
Nam huic cutis erat, mihi
vulnus subcutaneum,
Quin et canis ipsi desunt,
qui pus lingant ulcerum.
05. Sed tu, virgo meritorum
vere singularium,
Condoleto, confer opem,
defer adiutorium,
Funde guttam, trade micam,
]O. satia famelicum,

Praebe, de quo sustentetur,
animae cibarium
Oculisque caeci cordis
infunde collirium,

15. Per quod vero renovasti
lumine Theophilum.
Mitte mihi per Iohannem,
tuum illum intimum,
Quem redemptor sibi fecit
20. apud te vicarium,
Quando ipsi te commisit
ad crucis patibulum,
Nc, dum ipse victor mortis
expugnat diabolum
25. Et ad horam se subducit
a conspectu hominum,
Tamquam orba videreris
non habere filium.
Quam beatum te, lohannes,
30. quam gloriosissimum,
Thalami quom sui sponsus
posuit aedituum

Et servandum dedit sancti
spiritus sacrarium!
35. Hoc signabat illud pridem
familiarissimum,
Quod te fecit supra pectus
accubare proprium,
Quia tibi commendabat,
40. quod habebat, unicum,
Ut custodem matri daret
virgini virgineum,
Ut columbae ministraret
aquila solacium.
45. Frater Christi, posce nobis
munus tam magnificum,
Fac, ut praestet adoptatis
matri suae vinculum,
De quo verbum promulgasti
50. nulli prius cognitum.
Ο beatitudo summa,
fac me tui cupidum,
Ο Maria, dulce nomen
et reverendissimum,
55. Diligens te diligentes,
muni meum exitum.
Quia, quamvis me non esse
sciam operarium,
Credo tamen per te posse
60. mereri denarium.
Ecce, ego servus nequam,
neglegens ultra modum,
Quem inebriavit mundus
propinans absinthium,
65. Volvens rotam per inanem
curarum circuitum,
Sub tutitionem tuam
facio confugium.
Te post Deum vitae meae
70. precor esse baculum,
Mollias ut sancta prece
cor meum lapideum
Ac sub iugo Christi frenes
fluxae carnis impetum,
75. Ut restinguat salutaris
ignis ignem noxium,
Mensque casta mereatur
spiritum paraclitum.

 

 

 

