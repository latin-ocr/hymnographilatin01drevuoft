1.

KQ

02

— :323 —-

250. (3.) Versus super· Evangelium

„Cum natus esset Iesus“.

Cum puer Iesus deitate 'plenus

Bethlehem Iuda genetrice summa

Editus mire sub Herode rege
Viseret orbem,

. Mox recens stella simul est oborta,

Quam magi quidam oriente visam
Usque regalem comitantur urbem
In Hierusalem.

. Et requirentes inibi manentes

Inquiunt illis: Reserate nobis,
Quo sit hic natus modo tam probatus
Rex Hebraeorum.

Vidimus mempe super hoc potente

Sideris miri radios oriri,

Hunc ut oremus⁷ ideo venimus
Partibus istis,

. Audit haec maestus nimium scelestus

Atque cum totis Hierosolymitis
Anxius cura capitur dolosa
Hostis Herodes,

Et vocans cunctos populi magistros

Sciscitabatur, quid ad haec agatur,

Unde sit Christus, ubi quippe natus
Inveniatur.

. At requisiti ita sunt locuti:

Bethlehem castrum parit ergo Christum,
Sicque revera legitur propheta
Hinc cecinisse:

Bethlehem Iuda, eris haud minuta

Inter affines procerum cohortes,

Exiet namque novus auctor a te,
Qui regat omnes.

'Pane magis illis pariter vocatis

Coepit occulte ab eis notare,

Quando praedictum iubar esset ortum,
Quod sibi fulsit.

21*

