15.

16.

17.

18.

19.

20.

21.

22.

23.

24.

25.

26.

27.

-372-

Qui genus omne Chore puncto facis unius horae,
Hoc obitu dignos, terram sorbere malignos,
Disice placatus nostri genus omne reatus,

Qui Phinees ira propria requiescis ab ira
Et removes plagam, dedit ut manus aemula plagam,
Vulnera nostrarum sana miserans animarum.

Ut male pergentem per asellam verba loquentem,
Quod populum vendit, Balaam tua vox reprehendit,
Sic mala vitare doceas nos et superare.

Qui muros Iericho sub Iosue frangis amico
Civibus et turbis deletis illius urbis„
Duritiam cordis tollas et crimina sordis.

Qui facis exertos Deborae per bella lacertos,
Tempora per Sisarae quae clavum fixit amare,
Expedias actus, noster cadat hostis abactus.

Qui duo signa boni praesaga notas Gedeoni,
Quae simul ac vidit, hostilia castra cecidit,
Signa triumphandi zabulum dabis et superandi.

Qui nece Susannam salvas, maeroribus Annam,
Natum dans Annae. cynicos perdendo Susannae,
Da subolem vitae, vitae da regna cupitae.

Qui subvertis Heli, ne iudicet, et Samueli
Das puero vati cathedram vatis reprobati,
Nos transferre velis ad regna tui Samuelis.

Qui Saulis rabie David manibusque Goliae
Eripis et vasti regni sibi sceptra locasti,
Eripe nos morti, caelorum iunge cohorti.

Qui vim Samsoni dederas, sensum Salomoni —
Pacifer est alter, invicti roboris alter —
Da dociles mores et vires interiores.

Qui tibi Thesbitem iustum, super omnia mitem,
Subvehis igne rota regione locando remota,
Culpae suspensos nos esse fac irreprehensos,

Qui praedam ditis, puerum revocas Sunamitis --
Reddunt tartarei iuvenem meritis Helisaei —
Nos a peccato redivivos purificato.

Quique manum Iudith regis, ut caput extaque fudit
Regis Holofernis‚ et eum turpi nece sternis,
Sic vegeta mentem cum daemone bella gerentem.

 

