(J

-426—

Rhythmus Ι.

Ut iucundas cervus undas
Aestuans desiderat,

Sic ad Deum, fontem vivum
Mens fidelis properat.

. Sicut rivi fontis vivi

Praebent refrigerium,
Ita menti sitienti
Deus est remedium.

. Quantis bonis superponis

Servos tuos, Domine!
Sese laedit, qui recedit
Ab aeterno lumine.

Vitam laetam et quietam,
Qui te quaerit, repperit,

Nam laborem et dolorem
Metit, qui te deserit.

Pacem donas et coronas
His, qui tibi militant,

Cuncta laeta sine meta
His, qui tecum habitant.

Heu, quam vana, mens humana,
Visione falleris

Dum te curis nocituris
Imprudenter inseris!

. Cur non caves lapsus graves,

Quos suadet proditor,
Nec affectas vias rectas,
Quas ostendit conditor?

Resipisce atque disce,
Cuius sis originis,
Ubi degis, cuius legis,

Cuius sis et ordinis,

. Ne te spernas, sed discernas

Homo, gemma regia,
Te perpende et attende,
Qua sis factus gratia.

10

11.

12.

13.

14.

15.

16.

17.

18.

. Recordare, quis et quare
Sis a Deo conditus,
Cuius heres nunc maneres,
Si fuisses subditus.

O mortalis, quantis malis
Meruisti affici,

Dum rectori et auctori
Noluisti subici!

Sed maiores sunt dolores
infernalis carceris,

Quo mittendus et torquendus
Es, si male vixeris

Cui mundus est iucundus,
Suam perdit animam,

Pro re levi atque brevi
Vitam perdit optimam.

Ergo cave, ne suave
Iugum spernas Domini

Nec abiecta lege recta
Servias libidini.

Si sunt plagae, curam age,
Ut curentur citius,

Ne, si crescant et putrescant, ⁷

Pergas in deterius,

Ne desperes, nam coheres
Christi esse poteris,

Si carnales, quantum vales,
Affectus excluseris.

Si formidas, ne diffidam,
Sed medelam postula,
Noxam plange, corpus ange,

Dilue piacula.

Si vivorum et functorum
Christum times iudicem,

Debes scire, quod perire
Suum non vult supplicem.

 

 

