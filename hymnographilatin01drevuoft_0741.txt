135. (4.) Hymnus 'de Caritate.

. Alta res magnumque bonum, salubre
Munus ex alto veniens supernum⁷
conditoris maxime ius potentis,

Lux pia mundi,

. Caritas praeclara tonantis atque

Ardor et communio trinitatis,

Cuncta virtus rite regens, potens lex,
Agmina caeli.

³. Haec creaturae fuit alma origo,

Nam per hanc caelestia condita exstant,
Et maris terraeque simul reperta
Germina constant.

. Haec Adam primum dedit in se habere,

En, Dei exemplar fieretque imago
Conditoris praeposuitque toto hunc
Conditor orbi.

. Haec prophetas et patri — fecit — archas,

Cum sacro spiramine eos replevit,
Ut salutarem pie praedicarent
Dogmate Christum.

⁷. Haecque huc descendere fecit ipsum

Filium summi patris ad medelam,
Ut supernam terrigenamque plebem
Iungeret auctor.

. Haec pati Christum cruce, haee flagella,

sputa, spinas ferre dedit, sepulcrum
Atque victorem fore deque morte
Surgere fecit.

. Haec poli regnum dedit esse apertum,

Christus ex quo celsa petit, sequentes
Eius et vestigia fecit omnes
Scandere caelum.

. Spiritum sanctum dedit haee ab arce

Pentecostes sicque [diem] sacravit,
Primitivum cum paracletus agmen
Visitat orbe.

