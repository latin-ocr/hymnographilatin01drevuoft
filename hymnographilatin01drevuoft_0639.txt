„83—

Feria Sexta.

Cortice de matris tenera lanugine surgens
Praeparat ad partum turgida gemma sinum.

Tempore sub hiemis foliorum crine revulso
Iam reparat viridans frondea tecta nemus.

[Sabbata]

Qui crucifixus erat, Deus, ecce, per omnia regnat,
Dantque creatori cuncta creata precem.

Christe, salus rerum, bone conditor atque redemptor,
Unica progenies ex deitate patris.

Auf die Sonntage nach Ostern verteilt das Lied Clm. Monacen. 27130.
Grad. Ottoburanum saec. 12. wie folgt:

Dominiea Paschae.

Salve, festa dies, toto venerabilis aevo,
Qua Deus infernum vicit et astra tenet.
Tempora florigero rutilant distincta sereno
Et maiore poli lumine porta patet.
Altius ignivomum solem caeli orbita ducit,
Qui vagus Oceanas exit et intrat aquas.
Armatis radiis elementa liquentia lustrans
Adhuc nocte brevi tendit in orbe diem.
Splendida sincerum producunt aethera vultum,
Laetitiamque suam sidera clara probant.
Terra favens (gaudens Hs.) vario fundit munuscula fetu,
Cum bene vernales reddit et annus opes.
Mollia purpureum pingunt (pingit Hs.) violaria campum,
Prata virent herbis, et micat herba comis.
Paulatim subeunt stillantia lumina florum,
Floribus arrident gramina tincta suis.
Semine deposito lactans seges exsilit arvis,
spondens agricolae vincere posse famem.
Caudice desecto lacrimat sua gaudia palmes,
Unde merum tribuat, dat modo vitis aquam.
Salve, festa dies, toto venerabilis aevo, ⁵
Qua Deus infernum vicit et astra tenet.

Dominica prima post Octavam Paschae.

Salve, festa dies, toto venerabilis aev0‚

Qua Deus infernum vicit et astra tenet.
Cortice de matris tenera lanugine surgens

Praeparat ad partum turgida gemma sinum.
Tempore sub hiemis foliorum crine revulso

Iam reparat viridans frondea tecta nemus.
Myrta, salix, abies. corylus, siler, ulmus, acernus,

Plaudit quaeque suis arbor amoena comis.
Salve, festa dies, toto venerabilis aevo,

Qua Deus infernum vicit et astra tenet.

Dominica Secunda.

Salve, festa dies, toto venerabilis aevo,
Qua Deus infernum vicit et astra tenet.
Construitura favos apes hinc alvearia linquens
Floribus instrepitans poplite mella rapit.

