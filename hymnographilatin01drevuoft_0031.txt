10.

15.

20.

25.

30.

35.

40.

—27—

15. (11). lle sancto Eparchim

Lectio.

Tempora prisca Deus sanctis insigniter almis
Condecorans mundum quondam respersit honestum,
Florida ceu pratum distingunt. germina pulchrum,
Clarus Appollo calet medio dum vertice caeli,

. Ac bene mixta rosis albentia lilia rubris

Inflorant nitidi sparsim violaria campi,

Sic Deus astrigeri rectorque creator Olympi
Ordine-sanctorum mundum decoravit amoenum,
Principio patriarcharum chorus ille beatus

Sumpsit. ab orbe caput, claro de germine comptus.
Inde prophetica consurgit lux altera saecli,

Contio ter Domino Sanctus, sanctus quoque sanctus
Coniubilans sequitur, rutilus quos ordine summo
Coetus apostolicus, fama super aethera notuS.

Ecce, coronati lauro palmaque venusti

Procedunt alacres Domino per funera testes.
Emicat inde sacerdotum pia turma bonorum
Mortificando suis mundum per corpora membris.
Quos inter renites, miles iam fortis Eparchi,
Divitias spernens saecli pro nomine Christi
Pauperiemque sequens, caeli quo numina posses
Tangere, virtutum dote redimite bonarum,
Pauperibus largus, monachis quoque semper amandus,
Moribus, exemplis formas quos optime sanctis,

Ad vitam revocans mortis in funera mersos,
Lumina restituens caecisque viatica claudis,
Morbida persanans aegrorum milia passim.

Unde, Egolisma‚ places tanto suffulta patrono
Plusque vales sancti meritis quam turribus altis,
Suppliciter nam quisquis adit tumulata benigni
Membra patris sacri, voti sibi compos abunde
Efficitur gaudens aedes propriasque revisit⁷

Hinc animae referens hinc corporis atque medelam.
Quam miseris tribuas nobis7 0 mitis Eparchi‚
Pondere qui scelerum iacimur sine fine malorum,
Labimur undisonis saeclo et volvente procellis.
Haec tibi, sancte pater, canimus, quae ferto libenter.
Sit veniale, tui reputant male si quid alumni,

Nam psalmis canitur mendax omnis homo sacris.
Quodsi digna tuis reboamus carmina sceptris,

Haec tibi semper, amande Deo, sint praestita, cordi
Munera quae placeant oculis placeantque serenis.
Nobis quantus amor de te sit cordibus imis,

