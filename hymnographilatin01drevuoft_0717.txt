—161—

Hi tibi passuro solvebant munia laudis‚. ’
10 Nos tibi regnanti pangimus, eece, melos.
Hi placuere tibi, placeat devotio nostra,
Rex pie, rex clemens, cui bona cuncta placent.
Fecerat Hebraeos hos gloria sanguinis alti,
Nos facit Hebraeos transitus, ecce, pius,
15 Inclita terrenis transitur ad aethera victis,
Virtus a vitiis nos capit alma tetris,
Nequitia simus pueri, virtute vieti,
Quod tenuere patres, da, teneamus iter.
Degeneresque patrum ne simus ab arte piorum,
20 Nos tua post illos gratia sancta trahat.
Sis pius ascensor, tuus et nos simus asellus,
Tecum nos capiat urbs veneranda Dei.
Vestis apostolicae rutilo fulgore tegamur,
Te bene tecta ut ea nostra caterva vehat.
25 Tegmina sive animae sternamus corpora nostra,
Quo per nos semper sit via tuta tibi,
Sit pia pro palmae nobis victoria ramis,
Ut tibi victrici sorte canamus ita:
Castaque pro ramis salicis praecordia sunto,

30 Nosque operum ducat prata ad amoena viror.
Pro ramis oleae pietas, lux dogmaque sancti
Flaminis in nobis sit tibi rite placens.
Arbore de legis caedamus dogmata quaedam,
Quis veniendi ad nos sit via tuta tibi.

35 Nostraque sic praesens celebret devotio festum,
Continuo ut valeant annua festa sequi.

Urbem ut cum ramis et laudibus imus ad istam,
Celsa poli meritis fac ita adire piis.
Hane in amore tuo collectam respice plebem
40 Suscipe et illius vota precesque libens.
Ecce, sacerdotum turbae popularis et aula
Concinit et laudes sexus uterque tibi,
Quos habet Andegavis venerabilis ambitus urbis⁷
Qui pia devota carmina mente canunt,
45 Quam Meduana morans fovet et Liger aureus ornat,
Quam rate cum levi Sarta decora iuvat.
Fruge, ope, nundinis pulchris et rebus abundans,
Obsita seu sanctis est bene tota locis,
Plebs venit Albini sanctae haec de sede beati
50 Cum voto et ramis carmina digna ferens.
Illaque baptistae concurrit ab arce Iohannis
Consocians ramis dieta canora suis.
Nec, Mai-tine, cohors tua serior, alme, recurrit
Fertque manu ramos, mente et in ore melos.

, Dreves, Lateinisehe Hyinnendichter. ΙΙ. ῙῙ

