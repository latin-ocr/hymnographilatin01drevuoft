— 491 —

475. (18.) In absentia sponsi tempore tribulationis hymnus.

1, Ο quam glorificum solum sedere,
Corque pacificum secum habere,
Sponsum per speculum mente videre
Neque contrarium quidquam timere!

2. Experientia haec multum cara,
Heu, brevis, modica nimisque rara!
Grandis militia vita nam nostra,
Qua mala plurima bonaque pauca.

3. Quia iniquitas multum excrescit,
Fervida caritas, heu, refrigescit3
Hinc contrarietas nunc circumquaque,
Intus timiditas, deforis pugnae.

4. Cur mihi misero lux est collata,
Cui afflictio, heu, cummulata3
Quidnam in saeculo, quam gravis labor,
Quam tribulatio frequensque dolor?

5. Vilis pulvicule‚ cur querularis,
Hic multifarie cum tribularis?
Nescis, quod otio non nunc torpendum,
Sed iugi gladio magis utendum.

6. Ut aurum purius igne purgatur,
Meus sic filius poena probatur3
Ego, quos diligo, semper castigo,
Nec servus domino maior est suo.

x]

. An tibi excidit, quod relegisti,
Hic crux quod exstitit totum, quod vixi,
Caput nec habui, quo reclinarem,
Hic auctor saeculi cum exsularem?

8. Quanto hic amplius humiliaris,
Tanto perfectius mihi aequaris,
Qui snm altissimus Deus de Deo,
Sed tamen minimus nequam in mundo.

9. Mea humillima mater Maria,
Omnium ultima hic reputata,
Quanta nunc gloria est sublimata,
Hic per poenalia. tanta probata!

