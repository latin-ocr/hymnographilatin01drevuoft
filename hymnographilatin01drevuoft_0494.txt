— 488—

19. Delectemur in proprio
Nobis nunc nato Domino,
Tot hunc mulcentes osculis,
Quot eius membra corporis.

20. Transeamus in Bethlehem,
Quo natus rex Ierusalem,
Cernamus cum pastoribus
Verbum, quod fecit Dominus.

21. En, infans sapientia,

Puer, qui ante omnia,
Deus pannis involvitur,
In praesaepio ponitur.

22. Summa cum reverentia

Adoremus hic singula,
Dilectio hunc compulit,
Quod hoc Dominus pertulit.

23. Deo patri sit gloria
Per infinita saecula,
Cuius amore nimio
Salvi simus in filio.

Cod. Carolsruhan. 368. - 3, 2 Qua nos. — 14, 2 extit. -- Am Raude:

Agnoscat nota.

473. (16.) De eadem festivitate hymnus.

1. Nascitur diversorio
Manens in patris solio,
Monstrans, quod cum hoc saeculo
Nulla sibi communio.

2. In mundo nec est veritas,
Iustitia nec aequitas,
Sed abundat iniquitas,
Falsitas, fraus et vanitas.

- 3. Hoc ergo nequam saeculum
Sit nobis ut ergastulum,
Ipsius ne reti fraudum
Dilabamur in barathrum.

4. Exemplo Dei filii
Simus hic vagi, profugi,
Sed sursum ferri cupidi
Spe virtuteque animi.

5. Stratum Iesu praesaepium
Ut sit salubre pabulum
Mundorum animalium,
Yidelicet fidelium.

6. Est Iesu quaevis actio,
In carne conversatio,
Nostrae mentis refectio
Ac morum regulatio.

7. De Iesu tune comedimus,
Cum hunc toti diligimus,
Cum eius mores sapimus
Et hos sequi afficimus.

8. Si non sapit divinitas,
Edatur vel humanitas,
Ne nobis sit sterilitas
Tanta Iesu dapsilitas.

9. Ingrederis, egrederis,

De Iesu pasci poteris
Seu humanis et typicis,
Seu divinis ac mysticis.

10. Tantis abundans dapibus

Quisquis manet famelicus,
Vel sollus est vel ebrius,
Seu homo sit vel angelus.

11. Pannis tegitur vilibus

Rex regum atque dominus,
Dans solamen pauperibus
Non verbis, sed operibus,

12. Quod tam praestans exsisteret

Paupertas, quis hoc crederet,
Ni Deus hanc eligeret
Eiusque decus proderet?

