⁵ 51.

52.

53.

54.

55.

Quare sic decuerat,
inquit, te benignum

Agnum mortis exitum
pati tam indignum?

Sed sic disposueras
vincere malignum,

Et hoc totum factum est
ad amoris signum.

Haec amoris signa sunt,
quae postrema primis

Copulans associas,
summa iungens imis,

607

56.

57.

Monstrans, quod sic moriens

nos amares nimis,
Totum enim effluis
tot apertis rimis.

Tu amicus novus es,

tu es novum mustum3
Sic te vocat sapiens,

et est satis iustum,
Totus enim effluis

reddens dulcem gustum,

Fundens carnis dolium,
licet vas venustum.

Tantis signis monitus
paenitens iam credat,
Quod praecordialiter
Christus ei se dat;
Ista signa recolam,
ne me Satan laedat,
Nam peccati rabiem
nihil ita sedat.

Ista signa recolens
oei, oci clamo,
Dulcis Iesu, querula,
quod te minus amo,
stringi tamen cupio
disciplinae chamo,
Sicut pro me captus es
caritatis hamo.

58.

59.

60.

Quasi hamum caritas
tibi praesentavit,

Mori eum pro homine
te sollicitavit,

Sed sub esca placita
hamum occultavit,

Cum lucrari animas
te per hoc monstravit.

Te quidem aculeus
hami non latebat,
Sed illius punctio
te non deterrebat,
Immo hunc impetere
tibi complacebat,
Quia desiderium
escae te trahebat.

Ergo pro me misera,
quam tu dilexisti,

Mortis in aculeum
sciens impegisti,

Cum te patri victimam
sanctam obtulisti

Et in tuo sanguine
sordidam lavisti.

Quis miretur igitur,
si pro te suspiro,
Iuncta sine meritis
tam zelanti viro?
Nam affectum allicis
meum modo miro,
Pro me vitam finiens
exitu tam diro.

Vere iam non debeo
tantum suspirare,

Immo iuxta verbum Iob
carnem lacerare,

In caverna lateris
nidum praeparare

Et extremum spiritum
illic exhalare.

