5. Stratis dives eburneis,
Pauper iacet germineis,
Hinc avium
oblectant cantica,
Inde florum
spirat fragrantia.

6. Impensis‚ dives, nimiis
Domum casuram construis,
Falso sole
pingis testudinem,
Falsis stellis
in caeli speciem,

7. In veri caeli camera
Pauper iacet pulcherrima,
Vero sole,
veris sideribus
Istam illi
depinxit Dominus.

B fol. 8321.

148 ——

8. Opus magis eximium
Est naturae quam hominum,
Quod nec labor
nec sumptus praeparat,
Nec vetustas .
solvendo dissipat.

9. Ministrat homo diviti,
Angelus autem pauperi,
Ut hinc quoque
constet, caelestia
Quam sint nobis
a Deo subdita.

10. Sit perpes Deo gloria,
Ex quo sunt, quae sunt, omnia,
Ipsum cuncta,
per quem sunt, praedicent,
Ipsi semper,
in quo sunt, iubilent.

117. (7.) Feria Quinta.
Ad Matutinum.

1. Ornatis luce partibus
Mundi superioribus
Loca restat
ornandum infima
Ex his, quibus
lux est iam condita.

2. Educunt aquae reptile
Producunt'et volatile,
Uno iussu
pisces et volueres
Prodierunt
in suas speeies.

3. Simul et cete grandia

Et parva fiunt ostrea,
Uno grypho

momento maximus
Perfectus est

et passer modicus,

4. Dixit enim et facta sunt,
Mandavit et creata sunt,
Magna simul
complet et modica,
Cui sunt aeque
cuncta facilia.

5. Sit perpes Deo gloria,
Ex quo sunt, quae sunt, onmia,
Ipsum cuneta⁷
per quem sunt, praedicent,
Ipsi semper,
in quo sunt, iubilent.

B fol. 82321.

μ l, 5 Ex his vx quibus.

