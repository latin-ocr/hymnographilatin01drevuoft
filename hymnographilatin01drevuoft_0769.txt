— 21:73 —

161. (3.) Epigramma Psalmi vicesimi secundi.

Me pater omnipotens clementi iure gubernat,
Non mihi dira fames, non ulla nocebit egestas.
Assunt graminei colles et pascua laeta,
Assunt et liquidi fontes et flumina larga.

5 His ego nutritus, his semper abunde refectus,
Iustitiae rectos contendam carpere calles,
Quos mihi dux mentis secreto lumine pandit,
Ipsius ut nomen celebretur laude perenni.
Illum ego corde sequens leti mortisque tenebras

10 Intrepido calcabo pede, mala nulla timebo,
Meme quippe tuae, pie rex, correptio virgae
Me baculus, pater alme, tuus firmatque regitque,
Tu mihi delicias, tu mensam epulasque parasti,
Quis satur invictas adipiscar pectore vires

15 Adversasque acies pulchro certamine vincam,
Ut mihi post validos pugnae victricis agones
Laetitiae largo caput aspergatur olivo
Lucifluusque calix pleno me proluat liaustu
Servatusque tua cunctis pietate diebus

20 Sidereum Christi merear conscendere templum,
Sub quo perpetuis vivam feliciter annis.

Cod. Parisin. 7558. saeC. 9. — 2 Non me. —- 6 colles. — 9 laeti. — 17
capud. — 19 cinctis. — Diimmler ΙΙ, 535.

162. (4.) Epigramma Psalmi vicesimi sexti.

Lux mihi pura Deus, Deus est mihi vivida virtus,
Nec tenebras igitur nec mortis iura verebor.
Hoc tutore mea et munitur denique vita,
Ne me dira loco possit formido movere,
5 Sed spernam cunctos robustis viribus hostes.
Qui properant nostras malis absumere earnes.
Ecce, meum tanto pulsant qui turbine pectus.
Robore contrito tristi periere ruina.
Sive ergo eastris sedeant seu proelia temptent,
10 Ponam corde metum, spem tota mente resumam.
Unum est, quod caeli dominum terraeque poposci
Quodque ardens nimio voti fervore requiram,
Ut maneam cunctis Christi sub moenibus annis,
Ipsius ex sancto succensus semper amore
15 Saepius aeterni visam sacra limina templi,
Hic me namque, feris cum cingerer undique bellis,

