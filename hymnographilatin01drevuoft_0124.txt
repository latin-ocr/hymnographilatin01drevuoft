2 30 .

2535.

240.

245.

250.

255.

265.

270.

Ad locum rediit
haec felicissima,
In quo imaginem
viderat antea,
Et prostrata solo
dixit humillima:
Oro, domina mi,
mater castissima,
Cuius magna satis
exsistunt merita,
Ut mihi miserae
fiant proficua,

De quibus mea mens
non est ambigua.

Credo, quia tua
gestarunt viscera
Ipsum, apud quem est
omnipotentia,
Cuius est gratiae
omnis iustitia.

Ergo tu post eum
spes nostra solida,
Fideiussioni
cuius sum tradita,
Benedictionis
turris firmissima,
Per quam munitio
mortis est diruta
Atque remissio
lapsis adhibita,
Iube, quod faciat
haec muliercula.
Devote impleam,
quae sum pollicita,
Si tui liceat
perfrui gratia.
Tunc vox insonuit
consolatoria,
Cuius huiusmodi
fuere monita:
Iordanem transiens
ibidem habita,
Nec tibi deerunt
mea praesidia,
Si Deo servias
in continentia

118 ——

275.

280.

285.

290.

295.

300.

305.

310.

315),

320.

Et mente respuas
haec temporalia.

Statim egreditur
ab Ierosolyma

Et, sicut iusserat
vox illi reddita.

Iordanis transiens
concite flumina

Deserti peragrat
fines solivaga.

Quae vero pertulit
illic pericula,
Quot hostis lividus
illic certamina,

Quot temptationum
intorsit spicula,

Quibus te exstitit
ductrice libera,

Non est, ut referam,
mihi facundia.

Vobis verumtamen
sunt haec notissima,

Qui experti estis,
quid sit inopia,

Quid carnis stimulus
vel quid inedia,

Quid vitae vanitas
et insolentia,

Vel quaeque saeculi
delectabilia,

Vel quam vita gravis
sit eremitica.

Quae nullus aestimat
superabilia,

Qui nescit, quanta sit
Christi potentia,

Qui vicit saeculum
et saecularia,

Cuius munimine
haec beatissima

Bona probata est
perseverantia

Ac vitae meruit
aeternae praemia

Sicut matris vitae
bona clientula,

 

 

