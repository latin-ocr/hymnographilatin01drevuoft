- 432

27. Dominator et salvator
Mundi benignissime,
Da virtutem et salutem
Corporis et animae,

28. Ut saluti restituti
Te laudemus, Dtmine,
Qui salvasti, quos creasti,
Natus alma virgine·

29. Pater Deus, fili Deus,
Deus alme spiritus,

Per aeterna nos guberna,
Deus unus, saecula.

Rhythmus V.

1. Mater Christi. quae tulisti
Sacris hune visceribus
Absque viro partu miro,
Quo pax datur gentibus.

2. Huc aspectum, huc affectum
Dirige propitium,

Condescendens et impendens
Miseris auxilium.

3. Virgo mitis, quae contritis
Spem largiris veniae,
Posce Deum, ut tropaeum
Suae det ecclesiae.

4. Dona pacem et fallacem
Inimicum contere,
Ne ignitis is sagittis
Possit nos elidere.

5. Iucundare, quae portare
Meruisti Dominum,
Mundi lucem, vitae ducem,
Salvatorem hominum.

6. Incorrupta et intacta
Genuisti puerum,
Nullum tamen hinc gravamen
Tuum laesit, uterum.

7. Alter partus gravat artus,
Incutit suspiria3
Tuus fructus pellit luctus
Dans aeterna gaudia.

8. Aliarum teminarum
Proles fletu funditur,
Partus iste nil scit triste,
Quando Deus nascitur,

9. Benedicta, quae delicta

Primae matris operis

Et divinam medicinam
Impetrasti miseris,

10. Benedictus, qui amictus
In te carnis trabea
Nos erexit et evexit
Ad regna siderea.

11. O quam letis a prophetis
Es laudata vocibus,
Hoc secretum, quod impletum

Est in te, mirantibus! ’

12. Te beatam et praelatam
Cunctis esse docuit,
Cum suave illud Ave
Gabriel aperuit.

13. Tu portasti et lactasti,
Benedicta domina,
Quem adorat, quem honorat
Mundi trina machina.

14. Adorabas et lactabas
Deum factum hominem,
Qui nos lavit et salvavit
Suum ponens sanguinem.

 

